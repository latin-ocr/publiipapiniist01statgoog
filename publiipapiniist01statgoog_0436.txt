renat rnnaamos nmaa vm. 141

Arcas, et Argolicae Capaneu jam maxime turma.»
Moti omnes : sed primus abit, primusque repertum
Astaciden medio Capaneus e pulvere tollit

Spirantem, laevaque super cervice reportat

Terga cruentantem concussi vulneris unda.
Qualis ab Arcadio rediit Tirynthius antro,
Captivumque suem clamantibus intulit Argis.
Erigitur Tydeus, vultuque occurrit, et amens
laetitiaque, iraque, ut singultantia vidit
Ora, trahique oculos, seseque agnovit in illo: ¹
Imperat abscisum porgi‚ laevaque receptum
Spectat atrox hostile caput, gliscitque tepentis
Lumina torva videns, et adhuc dubitantia ligi.
Infelix contentus erat : plus exigit ultrix
Tisiphone ·: jamque iussexo Tritonia patre
Venerat, et misero decus immortale ferebat,
Atque illum effracti perfusum tabe cerebri
Adspicit, et vivo scelerantem sanguine lauces.
Nec comites auferre valent: stetit aspera Gorgo
Crinibus emissis, rectique ante ora cerasta
Velavere Deam: fugit aversata jacentem,
Nec prius astra subit, quam mystica lampas, et insons
Ilissos multa purgavit lumina lympha.

 

