216 THEBAlDOS LIBER xl. (vum.)

Ductor, etad lituos hilarem, trepidumque tubarum
Prospiciebat equum; subito quum apparuit ingens
Mater, etipse metu, famulumque expalluit omnis
Coetus, et oblatam retro dedit armiger hastam.

a Quis furor? unde iterum regni integrata resurgit
Eumenis? ipsi etiam post omnia, cominus ipsi
stabitis? usque adeo geminas duxisse cobortes,

Et facinus mandasse parum est? quo deinde redibit

' Victor? in hosne sinus? o diri conjugis olim

Felices tenebrae! dat‘n, improba lumina, poenas.

Haec spectanda dies? quo, saeve, minantia flectis

Ora? quid alternos vultus pallorque ruborque

Mutat? et obnixi frangunt mala murmura dentes?

Me miseram vinces! prius haec tamen arma necesse est

Experiare domi ε stabo ipsa in limine portae

Auspicium infelix, scelerumque immanis imago.

llaec tibi canities, hac sunt calcanda, nefande,-

Ubera, perque uterum sonipes hic matris agendus.

Parce z quid oppositam capulo parmaque repellis?

Non ego te contra Stygiis feralia sanxi

Vota Deis, caeco nec Erinnyas ore rogavi.

Exaudi miseram: genitrix te, saeve, precatur,

Non pater: adde moram sceleri, et metire, quod audes.

Sed pulsat muros germanus, et impia contra

bella ciet? non mater enim, non obstat eunti

Ulla soror: te cuncta rogant, bic plangimus omnes.

Ast ibi vix unus pugnas dissuadet Adrastus,

Aut sortasse jubet: tu limina avita Deosque

Linquis, et a nostris in fratrem amplexibus exis? »
nt parte ex alia tacitos obstante tumultu

 

