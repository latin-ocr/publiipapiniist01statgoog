(ιὸὅὸ.) THEBAIDOS LIBER XI. πη

Flebilis Aoniae solium : pro blanda potestas,

Et sceptri male suadus amor! nunquamne priorum
Haerebunt documenta novis? juvat ecce nefasto
Stare loco, regimenque manu tractare cruentum.
Quid melior Fortuna potest? jam flectere patrem
Incipit, atque datis abolere Menoecea regnis.
Primum adeo saevis imbutus amoribus aulae,
Indicium specimenque sui, jubet igne supremo
Arceri Danaos, nudoque sub axe relinqui

Infelix bellum, et tristes sine sedibus umbras.

Mox reducem Ogygiae congressus limine portae
OEdipoden timuit paullum, seseque minorem
Confessus tacite, promtumque coercuit iram.

Mox redit in regem, caecumque audentibus hostem
Increpitans, «Procul, inquit, abi victoribus omen
Invisum, et Furias averte, ac moenia lustra
Discessu Thebana tuo : spes longa peracta est
Vade, jacent nati : quae jam tibi vota supersuntls

Horruit instinctu rabido, steteruntque trementes,
Ceu visu praesente, genae, seniumque recessit.

Tunc natam baculumque mauu dimisit, et irae
Innixus, tumido vocem de pectore rumpit:

a Iamne vacat saevire, Creon? modo perfida regna

Fortunaeque locum nostrae, miserande, subisti,

Et tibi jam fas est regum calcare ruinas?

Iam tumulis victos, socios jam moenibus arces?
Macte, potes digne Thebarum sceptra tueri.

Haec tua prima dies: sed cur nova contrahis amens
Iura? quid anguste tantos metiris honores?
Exsilium intendis? timida inclementia regum

15.

 

