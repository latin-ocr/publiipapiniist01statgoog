¹7⁶ turannos nmen 1. (μοι.)

stellantique locat solio : nec protinus nusi

Caelicolae, veniam donec pater ipse sedendi

Tranquillo jubet esse manu ε mox turba vagorum

Semideum, et summis cognati nubibus amnes,

Et compressa metu ‚servantes murmura venti

Aurea tecta replent; mixta convexa Deorum

Majestate tremunt τ radiant majore sereno

Culmina, et arcano florentes lumine postes.
Postquam jussa quies, siluitque exterritus orbis,

Incipit exalto (grave et immutabile sanctis

Pondus adest verbis, et vocem Fata sequuntur-l: ’
«Terrarum delicta, nec exsuperabile Diris

ingenium mortale queror: quonam usque nocentum

Exigat in poenas? taedet saevire corusco

Fulmine : jampridem Cyclopum opernm fatiscunt

Brachia, et AEoliis desunt incudibus ignes.

Atque ideo tuleram falso rectore solutos

Solis equos, coelumque rotis errantibus uri,

Et Phaethontea mundum squallere favilla

Nil actum est : neque tu valida quod cuspide late

Ire per illicitum pelago, germane, dedisti.

Nunc geminas punire domos, quis sanguinis auctm·

Ipse ego, descendo. Perseos alter in Argos

Scinditur, Aonias lluit hic ah origine Thebas.

Mens cunctis imposta manet: quis funera Cadmi

Nesciat? et toties excitam a sedibus imis

Eumenidum bellasse aciem? mala gaudia matrum,
Erroresque feros nemorum, et reticenda Deorum
Crimina? Vix lucis spatio, vix noctis abactae
Enumerare queam mores, gentemque profanam.

 

