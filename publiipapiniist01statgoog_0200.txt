¹16 THEBAIDOS LIBER 11. (ιὸδῆ

Tela cadant, nullique tuum penetrabile ferro
Pectus, et optanti victor reveharis amico. o
Dixerat; ille nihil vultum mutatus, «Inanes
Perdis, ait, lacrymas, et tu, ni fallor, iniquo
Pollicitus mea colla duci : nunc arma, diemque
Projice ε quid sequeris timidae compendia vine?
Bella manent : n simul haec, et crassum sanguine telum
Jam redit3 ille super dictis infensus amaris
Prosequitur victos : «Non haec Trieterica vobis
Nox patrio de more venit : non Orgia Cadmi
Cernitis, aut avidas Bacchum scelerare parentes.
Nebridas et fragiles thyrsos portare putastis
lmbellem ad sonitum, maribusque incognita veris
Foeda Celenaea committere proelia buxo?
Ilio aliae caedes, alius furor : ite sub umbras
Ο timidi, pauciqueln lraec intonat: ast tamen illi
Membra negant, lassusque ferit praecordia sanguis.
lam sublata manus cassos defertur in ictus,
Tardatique gradus : clypeum nec sustinet umbo
Mutatum spoliis: gelidus cadit imber anhelo
Pectore : tum crines, ardentiaque ora cruentis
Roribus, et tetra morientum adspergine manant.
Ut leo, qui campis longe custode fugato
Massylas depastus oves, ubi sauguine multo
Luxuriata fames, cervixque, et tabe gravatae
Consedere jubae, mediisin caedibus adstat
AEger, hians, victusque cibis : nec jam amplius ἰτω
Crudescunt : tantum vacuis serit aera malis,
Molliaque ejecta delambit vellera lingua.

Ille etiam Thebas spoliis, et sanguine plenus

 

