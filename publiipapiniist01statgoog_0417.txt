o. ιω.) rnaaamos mana vm. ἰιι

lllum heu, praesagis quo nullus amicior astris,
OEcliden, frustraque manus cum voce tetendit.
Mira loquor, sulcos etiamnum, rector, equorurq,
Fumantemque locum, et spumis madida arva reliqui.
Nec commune malum est: tellus agnoscit alumnos,
sut Thebana acies.» Stupet haec, et credere Adrastus
Cunctatur3 sed Mopsus idem, trepidusque ferebat
Actor idem; nam fama novis terroribus audax
Non unum cecidisse refert: sponte agmina retro
Non exspectato revocantum more tubarum
Praecipitant: sed torpet iter, falluntque ruentes
Genua viros, ipsique, putes sensisse, repugnant
Cornipedes, nulloque truces hortamine parent,
Nec coleram gradum, nec tollere lumina terra.
Fortius incursant Tyrii: sed Vesper opacus
Lunares jam ducit equos: data foedere parvo
Maesta viris requies, et uox auctura timores.

Quae tibi tunc facies, postquam permissa gemendi
Copia? qui fletus galeis cecidere solutis?
Nil solitum fessos juvat τ abjecere madentes,
Sicut erant, clypeos ε nec quisquam spicula tersit,
Nec laudavit equum, nitidae nec cassidis altam
Comsit adornavitque jubam : vix magna lavare .
Vulnera, et efflantes libet internectere plagas.
Tantus ubique dolor! mensas alimentaque bello
Debita nec pugnae suasit timor :omnia laudes,
Amphiarae, tuas, foecundaque pectora veri
Commemorant lacrymis, et per tentoria sermo
Unus; «Abisse Deos, dilapsaque numina castris.

«Heul ubi laurigeri currus? sollemniaque arma?

 

