ut , ruauunos amsa x. (s. ἡ.)
Pracipuaeque manus : subiit ultricia Tydeus

Tartara τ mors subitam nigri stupet auguris umbram ε
Ismenos raptis tumet Hippomedontis opimis :

Arcada belligeris pudet annumerare tropaeis.

ln manibus merces :nusquam capita ardua belli
Monstrataeque ducum septena per agmina cristae.
Scilicet Adrasti senium, fraterque juventa

Pejor, et insanis Capaneus metuendus in armis?

Ite age, et obsessis vigiles circumdate flammas.

Nulli ex hoste metus: praedam asservatis opesque
Jamvestras. » Sic ille truces hortatibus implet
Labdacidas: juvat exhaustos iterare labores.

Sicut erat pulvis, sudorque, cruorque per, artus
Mixtus adhuc, vertere gradum : vix obvia passi
Colloquia, amplexus etiam, dextrasque suorum
Excussere humeris : tunc frontem, aversaque terga
Partiri, laterumque sinus, vallum undique cingunt
Ignibus infestis : rabidi sic agmine multo

Sub noctem coiere lupi, quos omnibus agris

Nil non ausafames longo tenuavit hiatu.

Jarn stabula ipsa premunt : torquet spes irrita lauces,

Balatusque tremens, pinguesque ab ovilibus aurae.

Quod superest, duris allraugunt postibus· ungues,

Pectoraque, et siccos minuunt in limine dentes.
At procul Argolici supplex in margine templi

Coetus, ct ad patrias susae Pelopeides aras

Sceptriferae J unonis opem, reditumque suorum

Exposcuut, pictasque fores, et frigida vultu

Saxa terunt, parvosque docent procumbere natos.
Condiderant jam vota diem: nox addita curas

 

