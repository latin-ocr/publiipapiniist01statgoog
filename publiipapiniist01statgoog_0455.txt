160 'ramamos cmm ut (v. su.)

lllam nutantem nemus, et mons ipse tremiscit,
Qua tellure cadat, quas obruat ordine silvas.

Non tamen aut ensem, galeamve audacia cuiquam
Tangere : vix credunt oculis, ingentiaque horrent
Funera, et adstrictis accedunt cominus armis.
Tandem adiit Hypseus, capulumque in morte tenenti
Extrahit, et torvos laxavit casside vultris:

Itque per Aonios alte mucrone corusco

Suspensam ostentans galeam, et clamore superbit:
a Hic ferus Hippomedon t hic formidabilis ultor
Tydeos infandi, debellatorque cruenti

Gurgitis.» Agnovit longe, pressitque dolorem
Magnanimus Capaneus, telumque immane lacerto
Hortatur librans: «Ades 0 mihi, dextera, tantmn
Tu praesens bellis, et inevitabile numen,

Te voco, te solam Superum contemtor adoro. n

Sic ait, et voti sese facit ipse potentem.
lt tremebunda abies clypeum per et aerea terga
Loricae, tandemque animam sub pectore magno
Deprendit: ruit haud alio quam celsa fragore
Turris, ubi innumeros penitus quassata per ictus
Labitur, effractamque aperit victoribus urbem.

Cui super assistens, «Non infitiamur honorem
Mortis, ait : neser huc oculos, ego vulneris auctor.
letus abi, multumque aliis jactantior umbris.»
Tunc ensem, galeamque rapit, clypeumque revellit
ipsius, exanimemque teneus super Hippomedonta,
«Accipe, ait, simul hostiles, dux magne, tuasque
Exuvias: veniet cineri decus, et suus ordo
Manibus : interea justos dum reddimus ignee, '

 

