Ρ. PUBLll statu·

Et mustaceus, et latente palma

Praegrandes caryotides cadebant.

Non tantis Hyas inserena nimbis Ι

Terras obruit, aut soluta Pleias,

Quali per cuneos hiems Latinos

Plebem grandine concutit sedentem.

Ducat nubila luppiter per orbem,

Et laetis pluvias minetur agris,

Dum nostri Jovis hi ferantur imbres.
Ecce autem caveas subit per omnes,

Insignis specie, decora cultu

Plebes altera, non minor sedente.

Hi panaria, candidasque mappas

Subvectant, epulasque lautiores;

llli marcida vina largiuntur :

ldaeos totidem putes ministros.

Orbem, qua melior severiorque est,

Et gentes alis insimul togatas3

Et quum tot populos beata pascas,
Hunc, Annona, diem superba nescis.
1 nunc saecula compara, Vetustas,

Antiqui Jovis, aureumque tempus ε
Non sic libera vina tunc fluebant,
Nec tardum seges occupabat annum.
Una vescitur omnis ordo mensa,
Parvi, femina, plebs, eques, senatus.
Libertas reverentiam remisit,

Et tu quin etiam (quis hoc rogare

Quis promittere posset hoo Deoruml)
Nobiscum socias dapes inisti.

 

