152 PJPUBLII STATII (v. 19.)

At tu, seu membris emissus in ardua tendis,
Fulgentesque plagas, rerumque elementa recenses,
Quis deus, unde ignes, quae ducat semita solem,
Quae minuat Phoeben, quaeque integrare latentem
Causa queat, doctique modos extendis Arati3
Seu tu Lethaei secreto in gramine campi
Consilia heroum juxta Manesque beatos, ·
Maeonium Ascraeumque senem non segnior umbra
Accolis, alternumque sonas, et carmina misces3
Da vocem magno, pater, ingeniumque dolori.

Nam me ter relegens coelum, terque ora retexens ’
Luna videt residem, nullaque Heliconide tristes
Solantem curas : tuus ut milri vultibus ignis

Irrubuit, cineremque oculis humentibus hausi,

Vilis honos studiis : vix haec iu munera solvo
Primum animum, tacitisque situm depellere curis
Nunc etiam labente manu, nee lumine sicco
Ordior, acclinis tumulo quo molle quiescis
Jugera nostra tenens; ubi post AEneia fata
Solatus, Latiis ingessit montibus Albam
Ascanius, Phrygio dum pingues sanguine campos
Odit, et infaustae regnum dotale novercae.
His ego te (nam Sicanii non mitius halat
Aura croci, dites nec sicubi rara Sabaei
Cinnama, odoratas nec Arabs decerpsit aristas)
Insertum cum laude locis, te carmine. plango
Pierio :sume hos gemitus, et munera nati,
Et lacrymas, cari quas nunquam habuere parentes.
Atque utinam fortuna milri dare Manibus aras
Par templis opus, aeriamque educere molem

 

