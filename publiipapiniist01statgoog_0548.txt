(mid.) THRBMDOS LIBER Xll.' 255

Hunc saltem miseris ductor Thebanus honorem
Largitur Danais, quod non super ipsa jacentum
Corpora belligeras acies, Martemque secundum
Miscuit Îµ at lacera nequid de strage nefandus
Perderet, eligitur saevos potura cruores
Terra rudis: jamque alternas in proelia gentes
Dissimilis Bellona ciet: non clamor utrimque,
Non utrimque tubae : stat debilis altera pubes,
Submissos enses nequicquam, amentaque dextris
Laxa tenens : cedunt tellure, armisque reductis
Ostentant veteres etiamnum io sanguine plagas.
Jam nec Cecropiis idem ductoribus ardor,
languescuntque minae, et virtus secura residit:
Ventorum velut ira minor, nisi silva furentes
Impedit, insanique tacent sine litore lluctus.

Ut vero aequoreus quercum Marathonida Theseus
Extulit, erectae cujus crudelis in< hostes
Umbra cadit, campumque trucem lux cuspidis implet:
Ceu pater Edonos Haemi de vertice Mavors

Impulerit currus, rapido mortemque fugamque
Axe vehens, sic exanimis in terga reducit
Pallor Agenoridas: taedet fugientibus uti
Thesea, nec facilem dignatur dextra cruorem.

Cetera plebeio desaevit sanguine virtus.

Sic juvat exanimis projectaque proeda canesque
Degeneresque lupos, magnos alit ira leones.
Attamen Olenium, Thamyrumque, hunc tela pharetra ,
Promentem, hunc saevi tollentem pondera saxi
chicit, et triplici confisos robore gentis
Alceidas fratres, totidem quos eminus hastis

 

