132 THEBAIDOS LIBER vllt. (r. 475.)

Inde velut primo tigris gavisa cruore
Per totum cupit ire pecus; sic Aonasaxo,
Ense Pholum, Chromin ense, duos Helicaonas hasta
Transigit, AEgeae Veneris quos Maera sacerdos
Ediderat, prohibente Dea : vos praeda cruenti
Tydeos : it saevas etiamnum mater ad aras.

Nec minus Herculeum contra vagus Haemona ducit
Sanguis : inexpleto rapitur per millia ferro,
Nunc tumidae Calydonis opes, nunc torva Pylenes
Agmina, nnnc moestae fundens Pleuronis alumnos :
Donec in Olenium fessa jam cuspide Buten
Incidit: hune turmis obversum, et abire vetantem
Aggreditur : puer ille, puer, malasque comamque
Integer, ignaro cui tunc Thebana bipennis
ln galeam librata venit: finduntur utrimque
Tempora, dividuique cadunt in brachia crines,

Et non hoc metuens inopino limite vita
Exsiluit: tunc flavum Hypanin, flavumque Politen

(Illcgenas Phoebo, crinem hic pascebat laccho ε
Saevus uterque Deus), victis Hyperenora jungit
Conversumque fuga Damasum : sed lapsa per arnros
Hasta viri trans pectus abit, parmamque tenenti
Excutit, et summa fugiens in cuspide portat.
Sterneret adversos etiamnum Ismenius Haemon
Inachidas (nam tela regit, viresque ministrat
Amphitryoniades ) , saevum sed Tydea contra
Pallas agit : jamque adverso venere favore
Cominus, et placido prior haec Tirynthiusore ε
«Fida soror, quaenam hunc belli caligine nobis
Congressum Fortuna tulit? num regia Juno

 

