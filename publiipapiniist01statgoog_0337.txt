(v. ω.) ruanunos amun v. lt

Exsangue imperium, et moestam sine culmine Lemnon.
α Jam magis atque magis vigiles dolor angere sensus,

Et gemitus clari, et paullatim invisa Polyxo,

Jam meminisse nefas : jam ponere Manibus aras

Concessum, et multum cineres jurare sepultos

Sic ubi ductorem trepide stabulique maritum,

Quem penes et saltus et adultae gloria gentis,

Massylo frangi stupuere sub hoste juvence,

It truncum sine honore pecus, regemque peremtum

lpse ager, ipsi amnes, et muta armenta queruntur.
«Ecce autem aerata dispellens aequora prora

Pelias intacti late subit hospita ponti

Pinus ε agunt Minyas ε geminus fragor ardua canet

Per latera3 abruptam eredas radicibus ire

Ortygiam, aut fractum pelago decurrere montem.

Ast ubi suspensis siluerunt aequora tonsis,

Mitior et senibus cycnis et pectine Phoebi

Vox media de puppe venit, maria ipsa carinae

Accedunt, post nosse datum est: OEagrius illic

Acclinis malo, mediis intersonat Orpheus

Remigiis, tantosque jubet nescire labores.

Illis in Scythicum Borean iter, oraque primum

, Cyaneis arctata vadis ε nos Thracia visu

Bella ratae, vario tecta incursare tumultu,

Densarum pecudum, aut fugientum more volucrum.

Heu ubi nunc furiae? portus, amplexaque litus

Moenia, qua longe pelago despectus aperto,

Scandimus, et celsas turres : huc saxa, sudesque,

Armaque moesta virum, atque infectos caedibus enses

Subvectant trepide t quin et squalentia texta

 

