qr. 169.) SILVARUM LIBER V 157

Quosque Dicarchei portus, Baianaque mittunt -
Litora, qua mediis alte permistus anhelat
Ignis aquis, et operta animos incendia servant.

Sic ad Avernales scopulos, et opaca Sibylla ’
Antra, rogaturae veniebant undique gentes:

Illa minas Divum, Parcarumque actacanebat,
Quamvis decepto vates non irrita Phoebo.

Mox et Romuleam stirpem, proceresque futuros -
Instruis, inque patrum vestigia ducere perstas.
Sub te Dardanius facis explorator opertae
Qui Diomedei celat penetralia furti,

Crevit, et inde sacrum didicit puer: arma probare
Monstrasti Saliis, praesagumque athera certis
'Auguribus3 cui Chalcidicum fas volvere carmen,
Lanea cui Phrygii est coma flaminis, et tua multum
Verbera succincti formidavere Luperci.

Et nunc ex illo forsan grege, gentibus alter

J ura dat Eois, alter compescit Iberos,

Alter Achaemenium secludit Zeugmate Persen:

Hi dites Asiae populos, hi Pontica frenant,

Hi fora pacificis emendant fascibus, illi

Castra pia statione tenent; tu laudis origo.

Non tibi certasset juvenilia fingere corda
Nestoret indomiti Phoenix moderator alumni;
Quique tubas acres, lituosque audire volentem
AEaciden, alio frangebat carmine Chiron.

Talia dum celebras, subitam civilis Erinnys
Tarpeio de monte facem, Phlegraeaque movit
Proelia :sacrilegis lucent Capitolia tedis,

Et Senonum furias Latia sumpsere cohortes.

 

