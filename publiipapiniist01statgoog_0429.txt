tv· ⁵0⁵) THEBAIDOS LIBER v111. 133

Hoc molita nefas? citius me fulmina contra, ,
Infandum, ruere, et magno bellare parenti
Adspiciat : genus huic : sed mitto agnoscere, quando
Tu diversa foves: nec si ipsum cominus.Hyllum
Tydeos hasta tui, stygioque ex orbe remissum
Amphitryona petat ε teneo, aeternumque tenebo
Quantum haec diva manus, quoties sudaverit aegis
Ista mihi, duris famulus quum casibus omnes ’
Lustro vagus terras : ipsa heu! comes invia mecum
Tartara, ni Superos Acheron excluderet, isses.
Tu patrem, coelumque mihi : quis tanta relatu
AEquet? habe totas, si mens exscindere, Thebas.
Cedo equidem, veniamque precoro-Sic orsus abibat.
Pallada mulcet honos : rediit ardore remisso
Vultus, et erecti sederunt pectoris angues. '
Sentit abisse Deum : levius Cadmeiusuaemon κ
Tela rotat, nulloque manum cognoscit-in ictu.
Tunc magis atque magis vires animusque recedunt,
Nec pudor ire retro : cedentem acheloius heros

Impetit, et librans uni sibi missile telum,

Direxit jactus, summae qua margine parmae
lma sedet galea, et juguli vitalia lucent.
Nec frustrata manus, mortemque invenerat hastu3
Sed prohibet, paullumque humeri libare sinistri
Praebuit, et merito parcit Tritonia fratri.
Ille tamen nec stare loco, nec cominus ire
Amplius, aut vultus audet perferre cruenti
Tydeos : aegra animo vis, ac fiducia cessit.

Qualis setigerum lucana cuspide frontem
Strictus aper, penitus cui non infossa cerebro

 

