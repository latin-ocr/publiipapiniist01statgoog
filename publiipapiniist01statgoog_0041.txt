(eet.) sutanum mnne 1. ιε

Omina, jam festa servet domus utraque pompa:
Fronde virent postes, effulgent compita flammis,
Et pars immensae gaudet celeberrima Romae.
Omnis honos, cuncti veniunt ad limina fasces :
Omnis plebeio teritur praetexta tumultu.

Hic eques, hic juvenum coetu stola mixta laborat.
Felices utrosque vocant; sed in agmine plnres
Invidere viro. Jamdudum poste reclinis

Quaerit Hymen thalamis intactum dicere carmen, .
Quo vatem mulcere queat ε dat Juno verenda
Vincula, et insigni geminat Concordia taeda.

Hic luit ille dies : noctem canat ipse maritus.

Quantum nosse licet, sic victa sopore doloso
Martia fluminea posuit latus Ilia ripa :
Non talis niveos strinxit lavinia vultus,
ι Quum Turno spectante rubet; non Claudia talis
Respexit populos, mota jam virgo carina.

Nunc opus, Aonidum comites, tripodumque ministri,
Diversis certare modis : eat enthea vittis
Atque hederis redimita cohors, ut pollet ovanti
Quisque lyra; sed praecipue qui nobile gressu
Extremo fraudatis epos, date carmina sestis
Digna toris : hunc ipse, Coo plaudente, Philetas
Callimachusque senex, Umbroque Propertius antro
Ambissent laudare diem; nec tristis in ipsis
Naso Tomis, divesque foco lucente Tibullus.
Me certe non unus amor, simplexque canendi
Causa trahit τ tecum similes junctaeque Camoeuae,
Stella, mihi; multumque pares bacchamur ad aras,
Et sociam doctis haurimus ab amnibus undam.

 

