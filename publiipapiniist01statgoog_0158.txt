¹7⁰ Tnasautos LIBER 1. (r. 23.)

Quem nova maturi subeuntem exorsa parentis
AEternum sibi Roma cupit: licet arctior omnes
Limes agat stellas, et te plaga lucida ooeli
Pleiadum, Boreaque, et hiulci fulminis expers
Sollicitet; licet ignipedum frenator equorum
Ipse tuis alte radiantem crinibus arcum
Imprimat, aut magni cedat tibi luppiter aequa
Parte poli3 maneas hominum contentus habenis,
Undarum terraeque potens, et sidera dones.
Tempus erit, cum Pierio tua sortior oestro
Facta canam: nunc tendo chelyn. Satis arma referre
Aonia, et geminis sceptrum exitiale tyrannis,
Nec furiis post fata modurn, flammasque rebelles
Seditione rogi, tumulisque carentia regum
Funera, et egestas alternis mortibus urbes.
Coeruln quum rubuit Lernaeo sanguine Dirce,
Et Thetis arentes assuetum stringere ripas,
Horruit ingenti venientem Ismenon acervo. -
Quem prius heroum, Clio, dabis? immodicum ¹irae
Tydea? laurigeri subitos an vatis hiatus?
Urget et hostilem propellens caedibus amnem
Turbibus Hippomedon, plorandaque bella protervi
Arcados, atque alio Capaneus horrore canendus.
Impia jam merita scrutatus lumina dextra
Merserat aeterna damnatum nocte pudorem
OEdipodes, longaque animam sub morte tenebat.

Illum indulgentem tenebris, imaeque recessu ,

Sedis, inaspectos coelo, radiisque penates
Servantem, tamen assiduis circumvolat alis
Saeva dics animi, scelerumque in pectore Dirae.

 

