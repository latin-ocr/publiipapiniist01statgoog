234 TuEuntuos LIBER 111. (nt 3.)

Multa super bello generisque tumentibus amens,
Incertusque animi, daret armis jura, ferosque
Gentibus incuteret stimulos, au frena teneret .
Irarum, ct motos capulis adstringeret enses.
Hinc pacis tranquilla movent, atque inde pudori
Foeda quies, flectique nova dulcedine pugnae
Difficiles populi : dubio sententia taudem
Sera placet, vatum mentes, ac provida veri
Sacra movere Deum. Soleus tibi cura futuri,
Amphiarae, datur, juxtaque Amythaone cretus,
Jam senior, sed mente virens Phoeboque Melampus
Associat passus Ï„ dubium cui dexter Apollo,
Oraque Cyrrhaea satiarit largius unda.
Principio fibris pecudumque in sanguine Divos
Explorant : jam tum pavidis maculosa bidentum
Corda negant, diraque nefas minitantia vena.
Ire tamen, vacuoque sedet petere omina ooelo.

Mons erat audaci seductus in aethera dorso,
Nomine Lernaei memorant Aphesanta coloni,
Gentibus Argolicis olim sacer: inde serebant
Nubila, suspenso colerem temerasse volatu
Persea, quum raptos pueri perterrita mater
Prospexit dc rupe gradus, ac paene secuta est

Huc gemini vates sanctam canentis olivae
Fronde comam, et niveis ornati tempora vittis
Evadunt pariter: madidos ubi lucidus agros
Ortus et algentes laxavit sole pruinas.
Ac prior OEclides solita prece numen amicat:

a J uppiter omnipotens, nam te pernicibus elis
Addere consilium, volucresque implere futuri,

 

