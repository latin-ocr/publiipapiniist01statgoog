140 P. PUBLll STATll (tt-170.)

Jamque cadunt vultuS, oculisque novissimus error,
Obtusaeque aures, nisi quum vox sola mariti
Noscitur : illum unum media de morte reversa
Mens videt; illum aegris circumdat fortiter ulnis
Immotas obversa genas3 nec sole supremo
Lumina, sed dulci mavult satiare marito.
Tunc sic unanimum moriens solatur amantem:

«Pars animae victura meae, cui linquere possem
Ο utinam quos dura mihi rapit Atropos annos,
Parce, precor, lacrymis, saevo nec concute planetu
Pectora, nec crucia fugientem conjugis umbram.
Linquo equidem thalamos, salvo tamen ordine, moestos
Quod prior exegi longa potiora senecta
Tempora3 vidi omni te pridem in [lore nitentem,
Vidi altae propius propiusque accedere dextrae τ
Non in te Fatis, non jam Caelestibus ullis
Arbitrium3 mecum ista sero ε tu limite ooepto
Tende libens', sacrumque latus, Geniumque potentem
Irrequietus ama: nunc, quod cupis ipse juberi,
Da Capitolinis aetemum sedibus aurum,
Quo niteant sacri centeno pondere vultus
Caesaris, et propriae signacultricis amorem.
Sic ego nec Furias, nec deteriora videbo
Tartara, et Elysias felix admittar in oras.»

Hac dicit labens, sociosque amplectitur artus,
Haerentemque animam non tristis incra mariti .
Transtulit, et cara pressit sua lumina dextra.

At juvenis, magno flammatus pectora luctu, ,
Nunc implet saevo viduos clamore penates,
Nunc serrum laxare cupit; nunc ardua tendit

 

