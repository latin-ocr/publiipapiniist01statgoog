ἃ

tuto) sttvtttuu LIBER V.

Cyclopum scopulos ultra, atque audacia saxa
Pyramidum, et magno tumulum praetexere· luco!

illicet Siculi superassem dona sepulcri, ·

Et Nemees ludum, et Pelopis solennia trunci.

Illic OEbalio non finderet aera disco

Graiorum vis ulla virum, non arva rigaret

Sudor equum, aut putri sonitum daret ungula camp03
Sed Phoebi simplex chorus : hic frondentia vatum
Praemia laudato, genitor, tibi rite dicarem:

lpse madens lacrymis, umbrarum animaeque sacerdos,
Praeciperem reditum, cui te nec Cerberus omni

Ore, nec Orpheae quirent avertere leges,

Meque habitus moresque tuos et fucta canentem

Fors et magniloquo non posthabuisset Homero,
Tenderet et torvo pietas aequare Maroni.

Cur magis incessat Superos, et aena Sororum
Stamina, quae tepido genitrix super aggere nati
Orba sedet? vel quae primaevi conjugis ignem
Adspicit, obstantesque manus, turbamque tenentem
Vincit, in ardentem, liccat, moritura maritum?
Major certe illis Superos et Tartara pulsem
Invidia : externis etiam miserabile visu
Funus erat. Sed nec modo se natura dolenti,

Nec Pietas injusta dedit ε milri limine primo
Fatorum, et viridi, genitor, ceu raptus ab aevo,
Tartara dura subis; nec enim Marathonia virgo ’
Parcius exstinctum saevorum crimine agrestum
Fleverit Icarium, Phrygia quam turre cadentem
Astianacta parens : laqueo quin illa supremos
inclusit gemitus: at te, post funera magni

 

