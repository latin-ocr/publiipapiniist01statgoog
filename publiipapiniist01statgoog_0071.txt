tt· ²⁰·) levattUM LIBER 11.

Cymodoce, viridisque cupit Galatea lavari.
Ante domum tumidae moderator caerulus undae
Excubat, innocui custos laris : hujus amico
Spumant templa salo : felicia rura tuetur
Alcides: gaudet gemino sub numine portus.
Hic servat terras, hic saevis fluctibus obstat.
Mira quies pelagi τ ponunt hic lassa furorem
AEquora, et insani spirant clementius Austri.
Hic praeceps minus audet hyems, nulloque tumultu
Stagna modesta jacent, dominique imitantia mores.
Inde per obliquas erepit porticus arces,
Urbis opus3 longoque domat saxa aspera dorso.
Qua prius obscuro permixti pulvere soles,
Et feritas inamoena viae, nunc ire voluptas :
Qualis, si subeas Ephyres Baccheiados altum
Culmen, ab Inoo fert semita tecta Lechaeo.

Non, mihi si cunctos Helicon indulgeat amnes,
Et superet Pimplea sitim, largeque volantis

Ungula se det equi, reseretque arcana pudicos
Phoemonoe fontes, vel quos meus, auspice Plioebo,
Altius immersa turbavit Pollius urna;

Innumeras valeam species, cultusque locorum
Pieriis aequare modis. Vix ordine longo

Sullecere oculi, vix, dum per singula ducor,
Suffecere gradus. Quae rerum turba! locine
ingenium, an domini mirer prius? haec domus ortus
Prospicit, et Phoebi tenerum jubar3 illa cadentem
Detinet, exactamque negat dimittere lucem,

Quum jam fessa dies, et in aequora montis opaci
Umbra cadit, vitreoque natant praetoria ponto.

 

