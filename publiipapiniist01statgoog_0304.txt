8 THEBAIDOS LIBER IV.

Scilicet (heu Superi) quum tu eludare minaci

' Casside, ferratusque sones, ego divitis aurum
Harmoniae dotale geram? dabit aptior ista

Fors Deus, Argolicasque habitu praestabo maritas,
Quum regis conjux, quum te mihi sospite, templa
Votivis implenda choris : nunc induat illa,

Quae petit, et bellante potest gaudere marito.»

Sic Eriphylaeos aurum fatale penates
Irrupit, scelerumque ingentia semina movit,

Et grave Tisiphone risit gavisa tuturis.

Taenareis hic celsus equis, quam dispare coetu
Cyllarus, ignaro generaret Castore prolem,
Quassat humum: vatem cultu Parnassia monstrant
Vellera, frondenti crinitur cassis oliva,

Albaque puniceas interplicat infula cristas.

Arma simul, prensasque jugo moderatur habenas.
Hinc atque inde morae jaculis, et, ferrea curru
Silva tremit: procul ipse gravi metuendus in hasta
Eminet, et clypeo victum Pythona coruscat.

Hujus Apollineae currum comitantur Amyclae,
Quos Pylos, et dubiis Malea vitata carinis,
Plaudentique habiles Caryae resonare Dianae,
Quos Pharis, volucrumque parens Cythereia Messe,
Taygetique phalanx, et oliviferi Eurotae ,

Dura manus ε Deus ipse viros in pulvere crudo
Arcas alit, nudaeque modos virtutis, et iras
Ingenerat ε vigor iude animis, et mortis honora
Dulce sacrum: gaudent natorum fata parentes,
Hortanturque mori τ deflet jamque omnis ephebum
Turba3 'coronato contenta est sunere mater.

 

