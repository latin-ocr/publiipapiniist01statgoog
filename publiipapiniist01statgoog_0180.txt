196 nucerinos nisan 11. · (v. ss.)

In medium sonuere diem, letique triformis
Janitor agricolas campis auditus abegit.

Hac et tunc fusca volucer Deus obsitus umbra
Exsiiit ad Superos, infernaque nubila vultu

Discutit, et vivis afflatibus ora serenat.
Inde per Arcturum, mediaeque silentia Luna² ⁸
Arva super, populosque meat Sopor obvius illi
Noctis agebat equos, trepidusque assurgit honori
Numinis, et recto decedit limite coeti.
inferior volat umbra Deo, praereptaque noscit
Sidera, principiumque sui; jamque ardua Cyrrhae,
Pollutamque suo despectat Phocida busto.
Ventum erat ad Thebas: gemuit prope limina nati
Laius, et notos cunctatur inire penates.
Ut vero excelsis suamet juga nixa columnis
Vidit, et infectos etiamnum sanguine currus,
Paene retro turbatus abit; sed summa Tonantis
Jussa, sed Arcadia retinent spiramina virgae.
Et tunc sorte dies noto signata Tonantis '
Fulmine, praerupti quum te, tener Evie, partus
Transmisere patri : Tyriis ea causa colonis
Insomnem ludo certatim educere noctem
Suaserat3 effusi passim per tecta, per agros,
Serta inter, vacuosque mero crateras anhelum
Prossahant sub luce Deum : tum plurima buxus,

, AEraque taurinos sonitu vincentia pulsus.

Ipse etiam gaudens nemorosa per avia sanas

Impulerat matres Baccho meliore Citheron.
Qualia per Rhodopen rapido convivia coetu

Bistones, aut mediae ponunt convallibus Ossae.

 

