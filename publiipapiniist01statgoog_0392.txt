96 ΤΗΕΒΔΙΒο8 LIBER VH. (affl.)
Aoniam, Euboeamque, et Phocidos arva propinqua
Mars : ita dulce Jovi. Longo fugit ordine velox
Tessera; propellunt acies, seseque sub armis
Ostentant, subeunt campo, qui proximus urbi
Damnatus bellis patet, exspectatque furores.
Nondum hostis circa3 trepido tamen agmine matres
Conscendunt muros, inde arma nitentia natis
Et formidandos monstrant sub casside patres.
Turre procul sola nondum concessa videri
Antigone populis, teneras defenditur atra
Veste genas3 juxtaque comes, quo Laius ibat
Armiger03 tunc virgo senem regina veretur.
Quae sic orsa prior : a Spesne obstatura Pelasgis
Hier vexilla, pater? Pelopis descendere totas
Audimus gentes : dic, ο precor, extera regum
Agmina: narn video, quae noster sigua Menoeceus,
Quae noster gerat arma Creon, quam celsus ahena
Sphinge per ingentes Homoloidas exeat Haemon. a
Sic rudis Antigone: senior cui talia Phorbas:
¹ a Mille sagittiferos gelidae de colle Tanagrae
Promovet ecce Dryas : hic, cui nivea arma tridentem
¹Atque auro rude fulmen hahent, Orionis alti
Non falsus virtute nepos: procul, ore, paternum
Omen, et innuptae vetus excidat ira Dianae!
Jungunt se castris, regisque in nomen adoptant
Ocaleae, Medeonque, et confertissima lucis
Nysa, Dionaeisque avibus circumsona Thisbe.
a Proximus Eurymedon, cui pastoralia Fauni
Arma patris, pinusque jubas imitatur equinas,
Terribilis silvis : reor et Mavorte cruento

 

