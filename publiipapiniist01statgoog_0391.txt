(exod.) THEBAIDOS LIBER Vll. ψ
Expugnare dedi; meaque est jactura, pigetque

Tot mutare animas, tot reddere corpora vitae.
Labdacios tero, Pelopisque a stirpe nepotes

Tardum abolere mihi: scis ipse, ut crimina mittam
Dorica, quam promtae Superos incessere Thebae3

Te quoque τ sed, quoniam vetus excidit ira, silebo.

Non tamen aut patrio respersus sanguine Pentheus,
Aut matrem scelerasse toris, aut crimine fratres

Progenuisse reus, lacero tua lustra replevit

Funere: ubi fletus? ubi tunc ars tanta precandi?
Ast ego non proprio diros impendo dolori
OEdipodionidas : rogat hoc tellusque, polusque,
Et pietas, et laesa fides, naturaque, et ipsi
Eumenidum mores: sed tu super urbe moveri
Parce tua3 non hoc statui sub tempore rebus
Occasum Aoniis : veniet suspectior aetas,
Ultoresque alii : nunc regia Juno queretur.»
His ille auditis mentemque habitumque recepit.
Ut quum sole malo, tristique rosaria pallent
Usta Noto, si clara dies, Zephyrique refecit
Aura polum, redit omnis honos, emissaque lucent
Germiua, et informes ornat sua gioria virgas.
Nuntius, attonitas jamdudum Eteoclis ad aures
Explorate ferens, longo docet agmine Graios
Ire duces, nec jam Aoniis procul abfore campis3
Quocunque ingressi, tremere, ac miserescere cunctos
Thebarum qui stirpe refert, qui nomine, et armis.
llte metum condens, audire exposcit, et odit
Narrantem. Hinc dictis socios stimulare, suasque
Metiri decernit opes : exciverat omnem

 

