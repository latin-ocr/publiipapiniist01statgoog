(s. m) THEBAIDOS LIBER 111. 233

Pectora : pars meritos vertunt ad molle jugales
Gramen, et erecto currum temone supinant.

Nox subiit, curasque hominum, motusque ferarum
Composuit, nigroque polos involvit amictu.

Illa quidem cunctis, sednon tibi mitis, Adrasto,
Labdacioque duci : nam Tydea largus habebat
Perfusum magna virtutis imagine somnus.

Et jam noctivagas inter Deus armiger umbras
Desuper Arcadiae fines, Nemeaeaque rura,
Taenariumque cacumen, Apollineasque Therapnas
Armorum tonitru ferit, et trepidantia corda
Implet amore sui : comunt Furor Iraque cristas,
Frena ministrat equis Pavor armiger : at vigil omni
Fama sono varios rerum succincta tumultus

Ante volat currum, flatuque impulsa gementum

Alipedum, trepidas densorum murmure plumas

Excutit Ï„ urget enim stimulis auriga cruentis

Facta, inlecta loqui, curruque infestus ab alto

Terga comasque Deae Scythica pater increpat hasta.
Qualis ubi AEolio dimissos carcere ventos

Dux prae se Neptunus agit, magnoque volantes

lnjicit AEgaeo: tristis comitatus eunti

Circum lora fremunt, nimbique hiemesque profundae,

Nubilaque et vulso terrarum sordida fundo

Tempestas : dubiae motis radicibus obstant

Cyclades : ipsa tua Mycono, Gyaroque revelli,

Dele, times, magnique fidem testaris alumni.
Septima jam nitidum terris Aurora Deisque

Purpureo vehit ore diem, Perseius heros

Quum primum arcana senior sese extulit aula,

 

