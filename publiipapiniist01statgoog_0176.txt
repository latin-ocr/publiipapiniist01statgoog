¹9² THEBAIDOS LIBER 1. (noti.)

Scimus, ait : nec sic aversum fama Mycenis

Voluit iter : regnum, et furias, oculosque pudentes

Novit, et Arctois si quis de solibus horret,

Quique bibit Gangen, aut nigrum occasibus intrat

Oceanum, et si quos incerto litore Syrtes

Destituunt: ne perge queri, casusque priorum

Annumerare tibi ε nostro quoque sanguine multum

Erravit pietas3 nec culpa nepotibus obstat.

Tu modo dissimilis rebus mereare secundis

Excusare tuos t sed jam temone supino

Languet Hyperboreae glacialis portitor Ursa.

Funditc vina focis, servatoremque parentum

Letoiden votis iterumque iterumque canamus.»
«Phoebe parens, seu te Lyciae Pataraea nivosis

Exercent dumeta jugis3 seu rore pudico

Castaliae flavos amor est tibi mergere crines;

Seu Trojam Thymbraeus habes, ubi fama volentem

Ingratis Phrygios humeris subiisse molares3

Seu juvat AEgaeum feriens Latonius umbra

Cynthus, et assiduam pelago non quaerere Delon3

Tela tibi, longeque feros lentandus in hostes

Arcus3 et aetherii dono cessere parentes

AEtcrnum florere genas :tu doctus iniquas

Parcarum praenosse manus; fatumque quod ultra est3

Et summo placitura Jovi3 quis letifer annus3

Belia quibus populis3 mutent quae sceptra cometae.

Tu Phryga submittis citharae: tu matris honori

Terrigenam Tityon Stygiis extendis arenis.

Te viridis Python, Thebanaque mater ovantem

Horruit iu pharetris: ultrix tibi torva Megaera

 

