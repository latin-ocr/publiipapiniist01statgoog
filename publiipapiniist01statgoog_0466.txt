(usos.) rnenunos LIBER lx. 171

Jamque instat telis, et utramque obliquus in ulnam
Cornua contingit mucrone, et pectora nervo:
Quum ducis Aonii magno cita turbine cuspis
Fertur in adversum, nervique obliqua sonori
Vincla secat; pereunt ictus, manibusque remissis
Vana supinato ceciderunt spicula cornu.
Tunc miser et frenos turbatus, et arma remisit,
Vulneris impatiens, humeri qua tegmina dextri
Intrarat, facilemque cutem subit altera cuspis,
Cornipedisque sugam succiso poplite sistit. ἵ
Tunc cadit ipse Dryas, mirum, nec vulneris usquam
Conscius, olim auctor teli, causaeque patebant.

At puer infusus sociis, in devia campi
Tollitur, heu simplex aetas! moriensque jacentem
Flebat equum: cecidit laxata casside vultus,
AEgraque per trepidos exspirat gratia visus,
Et prensis concussa comis, ter colla, quaterque

⁴Stare negant, ipsisque nefas lacrymabile Thebis,
Ibat purpureus niveo de pectore sanguis.

Tandem haec singultu verba incidente profatur:

« Labimur: i, miseram, Dorceu, solare parentem
¹Illa quidem, si vera ferunt praesagia curae,
Aut somno jam triste nefas, aut omine vidit.
Tu tamen arte pia trepidam suspende, diuque .
Decipito ε neu tu subitus, neve arma tenenti
Veneris, et tandem quum jam cogere lateri,
Dic : - Merui, genitrix, poenas, invita capessens
Arma puer rapui, nec te retinente quievi:
Nec tibi sollicitae saltem inter bella peperci.
Vive igitur, potiusque animis irascere nostris:

 

