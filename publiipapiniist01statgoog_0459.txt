164 annuamus LIBER IX. (2⁶⁵²)

Tartara, etin memet versos descendere vultus:
Nec tenui currus, terraeque abrupta coegi,
Savus ego, immeritusque coli. Lugentia cernis
Antra, soror, mutasque domos: haec sola rependo
Dona pio comiti : nec tu peritura movere
Auxiiia, et moestos in vanum perge labores.
Finis adest juveni: non hoc mutabile fatum;
Nec tc nunc dubiis fraterna oracula fallunt. »

t< At decus extremum misero, confusa vicissim
Virgo refert, duraeque licet solatia morti
Quaerere: nec fugiet poenas, quicunque nefandam
Insontis pueri scelerarit sanguine dextram
Impius : et nostris fas sit saevire sagittis.»

Sic effata movet gressus, libandaque fratri

Parcius ora tulit, Thebasque infesta petivit.

ι At pugna ereptis major crudescit utrimque
Regibus, alternosque ciet vindicta furores.

Hypseos hinc turmae, desolatumque magistro

Agmen, at hinc gravius fremit Hippomedontis ademti
Orba cohors t praebent obnixi pectora ferro:

Idem ardor rabidis externum haurire cruorem,

Ac fudisse suum : nec se vestigia mutant.

Stat cuneo defixa abies, hostique cruento

Dant animas, et terga negant : quum lapsa per auras
V'ertice Dircaei velox Latonia montis

Adstitit : agnoscunt colles, notamque tremiscit
Silva Deam, saevis ubi quondam exerta sagittis
Foecundam lasso Nioben consumserat arcu.

Ilium acies inter modias, jam caede superbum,
Nescius armorum, et primas 'tunc 'passus habenas

 

