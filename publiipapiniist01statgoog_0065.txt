μ. η..) snvauuns tuna u. ³0

Sive catenatis nudatus membra palaestris
Staret, Amyclaea conceptum matre putares.
OEbaliden illo praeceps mutaret Apollo,
Alcides pensaret Hylan ε seu Graius amictu
Attica facundi decurreret orsa Menandri,
Laudaret gavisa sonum, crinemque decorum
Pressisset rosea lasciva Thalia corona :
Maeonium sire ille senem, Trojaeque labores
Diceret, aut casus tarde remeantis Ulixi ;
lpse pater sensus, ipsi stupuere magistri.

Scilicet infausta Lachesis cunabula dextra
Attigit, et gremio puerum complexa fovebat
Invidia : illa genas, et adultum comere emnem,
Et monstrare artes, et verba refringere, quae nunc
Plangimus. Herculeos annis aequare labores
Coeperat assurgens, et adhue infantia juxta:

Jam tamen et validi gressus, mensuraque major
Cultibus, et visae puero decrescere vestes :

Quum tibi, quas vestes, quae non gestamina mitis
Festinabat herus? brevibus constringere laenis
Pectora, et angusta telas arctare lacerna.

Enormi non ille sinens, sed semper ad annos
Texta legens, modo Puniceo velabat amictu,
Nunc herbas imitante sinu, nunc dulce rubenti
Murice, nunc vivis digitos incendere gemmis
Gaudehat τ non turba comes, non munera census,
Sola verecundo deerat praetexta decori.

Haec fortuna domus : subitas inimica levavit
Parca manus z quo diva feros gravis exseris ungues!
' Non te forma movet? non te lacrymabilis aetas?

 

