(ms.) TflEBAlDos LIBER 11. 195

Heu¹ dulces visure polos, solemque relictum,
Et virides terras, et puros fontibus amnes;
Tristior has iterum tamen intrature tenebras.»
Illos ut caeco recubans in limine sensit
Cerberus, atque omues capitum surrexit hiatus;
Saevus et intranti populo: jam nigra tumebat
Colla minax, jam sparsa solo turbaverat ossa,
Ni Deus horrentem Lethaeo vimine mulcens
Ferrea tergemino domuisset iumina somno.
Est locus, Inacbiae dixerunt Taenara gentes,
Qua formidatum Maleae spumantis in auras
It caput, et nullos admittit culmine visus.
Stat sublimis apex, ventosque imbresque serenus
Despicit, et tautum fessis insiditur astris.
Illic exhausti posuere cubilia venti:

Fulminibusque iter est : medium cava nubila montis
insumpsere latus: summos nec praepetis alae
Plausus adit colles, nec rauca tonitrua pulsant.

Ast ubi prona dies, longos super aequora fines
Exigit, atque ingens medio natat umbra profundo.
Interiore sinu frangentia litora curvat
Taenaros, expositos non audax scandere fluctus.
Illic AEgaeo Neptunus gurgite fessos
In portum deducit equos: prior haurit arenas
Ungula; postremi solvuntur in aequora pisces.
Hoc, ut fama, loco pallentes devius umbras
Trames agit, nigrique Joris vacua atria ditat
Mortibus: Arcadii perhibent si vera coloni,
Stridon ibi, et gemitus pernarum, atroque tumultu
Fervet ager z saepe Eumenidum vocesque, manusque,

13.

 

