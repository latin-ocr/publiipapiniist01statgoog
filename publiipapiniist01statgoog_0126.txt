138 P. PUBLII STATII ’

Admotus conjux! vicisti gaudia certe

Ipsius, adfuso dum pectore prona sacratos
Ante pedes avide domini tam magna merentis
Volveris. Aonio non sic in vertice gaudet,
Quam pater arcani praefecit hiatibus antri
Delius, aut primi cui jus venerabile thyrsi
Bacchus, et attonitae tribuit vexilla catervae.

Nec tamen hic mutata quies, probitasve secundis
Intumuit3 tenor idem animo, moresque modesti,
Fortuna crescente, manent: fovet anxia curas
Conjugis‚ hortaturque simul,'ilectitque labores.
ipsa dapes modicas, et sobria pocula tradit,
Exemplumque ad herile monet : velut Appula conjux
Agricola parci, vel sole infecta Sabina,

Quae videt emeriti, jam prospectantibus astris,
Tempus adesse viri, propere mensasque torosque
Instruit, exspectatque sonum redeuntis amtri.

Parva loquor: tecum gelidas comes illa per Arctos,
Sarmaticasque hiemes, Istrumque, et pallida Rheni
Frigora, tecum omnes animo durare per aestus,

Et, si castra darent, vellet gestare pharetras,

Vellet Amazonia latus intercludere pelta;

Dum te pulverea bellorum in nube videret

Caesarei prope fulmen equi, divinaque tela

Librantem, et magnae sparsum sudoribus hastae:
Hactenus, alma chelys : tempus nunc ponere frondes,

Phoebe, tuas, moestaque cumam damnare cupresso.
Quisnam impacata consanguinitate ligavit
Fortunam Invidiamque Deus? quis jussit iniquas
AEternum bellare Deas? nullamne notavit

 

