a.
aod . THEBAIDOS LIBER xl. (vat.)

Vidistis (Stygiis certe manifestus in umbris)
Sanguine sedatum rictus, atroque madentem

Ora ducem tabo: miserum insatiabilis edit

Me tradente eaput :modo nempe horrendus ab astris
Descendit vos usque fragor: mea sacra premebat
Tempestas, ego mixta viri furialibus armis

Bella Deum, et magnas ridebam fulminis iras.

Sed jam (effabor enim) longo sudore fatiscunt
Corda, soror, tardeque manus: hebet infera coelo
Taxus, et insuetos angues nimia astra soporant.

Tu, cui totus adhuc furor, exsultantque recentes
Cocyti de fonte comae, da jungere vires.

Non solitas acies, nec Martia bella paramus,

Sed fratrum (licet alma fides, pietasque repugnent,
Vincentur), fratrum stringendi eominus enses.
Grande opus ε ipsae odiis, ipsae discordibus armis
Aptemur : quid lenta venis? agedum elige, cujus
Signa feras: ambo faciles, nostrique, sed anceps
Vulgus, et allatus matris, blandamque precatu
Antigonen timeo, paullum ne nostra retardet
Consilia: ipse etiam, qui nos lassare precando
Suetus, et ultrices oculorum exposcere diras,

Jam pater est : coetu fertur jam solus ab omni
Flere sibi τ atque adeo moror ipsa irrumpere Thebas,

Assuetumque larem: tibi pareat impius exsul,

Argolicumque impelle nefas, neu mitis Adrastus

Praevaleat‚ plebesque, cave, Lernaea moretur.

Vade, et in alternas inimica revertere pugnas.»
Talia partitae diversum abiere sorores.

Ut Notus et boreas, gemino de cardine mundi,

 

