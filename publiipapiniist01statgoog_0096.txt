108

Ρ. PUBLII STATII

Hi ferro scopulos trabesque levant;
Illi saxa ligant, opusque texunt
Cocto pulvere sordidoque tof0;
Hi siccant bibulas mauu lacunas,
Et longe fluvios agunt minores.
Hae possent et Athon cavare dextras,
Et moestum pelagus gementis Helles
Intercludere ponte non natanti τ
His parvus, Lechio nihil vetante,
Inous freta miscuisset Isthmos.
Fervent litora, mobilesque silvae3
lt longus medias fragor per urbes;

Atque Echo simul hinc et inde fractam·

Gauro Massicus uvifer remittit ’

Miratur sonitum quieta Cyme,

Et Literna palus, pigerque Savo.
artavum caput, uvidumque late

Crinem mollibus impeditus ulvis

Vulturnus levat ora, maximoque
Pontis Caesarei reclinis arcu
Baucis talia faucibus redundat:

«Camporum bone conditor mearum,

Qui me vallibus aviis refusum

Et ripas habitare nescientem

Recti legibus alvei ligasti3

Et nunc ille ego turbidus, minaxque,
vix passus dubias prius carinas,
Jam pontem iero, perviusque calcor;
Qui terras rapere, et rotare silvas
Assueram, pudet! Amnis esse coepi3

(v. 51.)

 

