(stu-t rnennmos monn 11. ιο,

Laevus habet : jamque arva gradu Theumesia, et arces
Intrat Agenoreas. lbi durum Eteoclea cernit
Sublimem solio, septumque horrentibus armis.
Jura ferus populo trans legem, ac tempora regni,
. Jam fratris de parte dabat ε sedet omne paratus
ln facinus, queriturque fidem tam sero reposci.

Constitit in mediis: ramus manifestat olivae
Legatum3 causasque viae nomenque rogatus
Edidit: utque rudis fandi, pronusque calori
Semper erat, justis miscens tamen aspera, coepit:

«Si tibi plana fides, et dicti cura maneret
Foederis‚ ad fratrem completo justius anno
Legatos hinc ire fuit; teque ordine certo

Fortunam exuere, et laetum discedere regn03

Ut vagus ille diu, passusque haud digna per urbes

Ignotos, pactae tandem succederet aulae.

Sed quia dulcis amor regni, blandumque potestas,

Posceris : astriferum velox jam circulus orbem

Torsit, et amissae redierunt montibus umbrae,

Ex quo frater inops, ignota per oppida tristes

Exsul agit casus3 et te jam tempus aperto

Sub Jove ferre dies, terrenaque frigora membris

Ducere, et externos submissum ambire penates.

Pone modum laetis : satis auro dives, et ostro

Conspicuus, tenuem germani pauperis annum

Risisti : moneo regnorum gaudie temet

Dedoceas‚ patiensque fugae mereare reverti.»
Dixerat: ast ilii tacito sub pectore dudum

Ignea corda fremunt3 jacto velut aspera saxo

Cominus erigitur serpens, cui subter inanes

 

