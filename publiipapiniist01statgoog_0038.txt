n r. rnsnn smnr' nn..)

Inque vicem tepuisse viro. n Sic fata, levavit
Sidereos artus, thalamique egressa superbum
Limen, Amyrlaeos ad frena citavit olores.

iungit Amor, laetamque vehens per nubila matrem
Gemmato temone sedet. Iam Tibridis arces

” Iliacae: pandit nitidos Venus alma Penates,

Claraque gaudentes plauserunt limina cycni.

Digna deae sedes, nitidis nec sordet ab astris.
Hic Libycus Phrygiusque silex, hic dura Laconum
&aa virent : hix flexus onyx, et concolor alto
Vena mari rupesque nitent, quls purpura saepe
OEbalis et Tyrii moderator livet aheni.
Pendent innumeris fastigia nixa columnis;
Robora Dalmatico lucent satiata metallo.
Excludunt radios silvis decussa vetustis
Frigora3 perspicui vivunt in marmore fontes.
Nec servat Natura vices: hic Sirius alget,

Bruma tepet, versumque domus sibi temperat annum.

Exsultat visu, tectisque potentis alumnae
. Non secus alma Venus, quamsi Paphon aequore ab alto,
Idaliasve domos Erycinave templa subiret.

Tunc ipsam solo reclinem affata cubili :
«Quonam hic usque sopor vacuique modestia lccti,
Ο mihi Laurentes inter dilecta puellas?

Quis morum, fideique modus? Nunquamne virili
Submittere jugo? Veniet jam tristior aetas.
Exerce formam, et fugientibus utere donis.

Non ideo tibi tale decus, vultusque superbos,
Meque dedi, viduos ut transmittare per annos
Ceu non cara mihi. Satis, o, nimiumque, priores

 

