(uda) SILVARUM LIBER V. ¹37

Novit, et inspectis ambit latus omne ministris.

Nec mirum: videt ille ortus, obitusque3 quid Arctos
Quid Boreas hibernus agat, ferrique togaeque
Consilia3 atque ipsam mentem probat: ille subactis
Molem immensam humeris, et vix tractabile pondus
Imposuit ( nec enim numerosior altera sacra

Cura domo), magnum late dimittere in orbern .
Romulei mandata ducis; viresque modosque

Imperii tractare manu; qnae laurus ab Arcto,

Quid vagus Euphrates, quid ripa binominis Istri,
Quid Rheni vexilla ferant3 quantum ultimus orbis
cesserit, et refluo circumsona gurgite Thule.

Omnia nam laetas pila attollentia frondes,

Nullaque famosa signatur lancea pinna.

Praeterea, fidos dominus si dividat enses,
Pandere quis centum valeat frenare maniplis
intermixtus equos3 quis praecepisse cohorti3
Quem deceat clari praestantior ordo tribuni3
Quisnam frenigerae signum dare dignior alae.

Mille etiam praenosse vices ε an merserit agros
Nilus, an imbrifero Libye sudaverit Austro :
Cunctaque si numerem, non plura interprete virga
Nuntiat e celsis ales Tegeaticus astris;

Quaeque cadit liquidas Junonia virgo per auras,
Et picturato pluvium ligat aera gyro;

Quaeque tuas laurus volucri, Germanice, curru
Fama vehit, praegressa diem, tardumque sub astris
Arcada, et in medio linquens Thaumantida coelo.

Qualem te Superi, Priscilla, hominesque benigno
Aspexere die, quum primum ingentibus actis

 

