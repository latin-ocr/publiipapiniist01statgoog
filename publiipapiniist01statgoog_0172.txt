186 annuamus LIBER 1. (v. ⁵03.)

Advehis alma fidem, veterisque exordia lati
Detegis : adsistas operi, tuaque omina firmes.
Semper honoratam dimensis orbibus anni .

Te domus ista colet: nigri tibi, Diva, litabunt
Electa cervice greges, lustraliaque exta

Lacte novo perfusus edet Vulcanius ignis.
Salve prisca fides tripodum, obscurique recessus:
Deprendi, Fortuna! Deos.» Sic latus, et ambos
Innectens manibus tecta ulterioris ad aulae
Progreditur ε canis etiamnum altaribus ignes,
Sopitum cinerem, et tepidi libamina sacri
Servabant: adolere locos, epulasque recentes
instaurare jubet: dictis parere ministri

Certatim accelerant ε vario strepit icta tumultu

Regia: pars ostro tenues, auroque sonantes
Emunire toros, altosque inferre tapetas,

Pars teretes levare manu ac disponere mensas.
Ast alii tenebras et opacam vincere noctem ’
Aggressi, tendunt auratis vincula lychnis.

His labor inserto torrere exsanguia ferro

Viscera caesarum pecudum; bis cumulare canistris
Perdomitam saxo Cererem: laetatur Adrastus
Obsequio fervere domum3 jamque ipse superbi
Fulgebat stratis, solioque effultus eburno.

Parte alia juvenes siccati vulnera lymphis
Discumbunt3 simul ora notis soedata tuentur,
lnque vicem ignoscunt. Tunc res longevus Acesten
(Natarum haec altrix, eadem et fidissima custos
Lecta sacrum justae Veneri occultare pudorem)
Imperat acciri, tacitaque immurmurat aure.

 

