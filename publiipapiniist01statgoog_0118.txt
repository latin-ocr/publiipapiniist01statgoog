P. PUBLII STATll

Sed Bruti senis oscitationes,
De capsa miseri libellionis,
Emptum plus minus asse Gaiano,
Donas ε usque adeone defuerunt
Scissis pilea suta de lacernis?
Vel mantilia, luridaeve mappa?
Chartae, Thebaicaeve, caricaeve?
Nusquam turbine conditus ruenti
Prunorum globus, atque coctanorum?
Non ellychnia sicca, non replictae
Bulborum tunicae, nec ova tantum?
Non leves alicae, nec asperum far?
Nusquam Cinyphiis vagata campis
Curvarum domus uda cochlearum?
Non lardum breve, debilisve perna?
Non Lucanica, non graves Phalisci,
Non sal, oxygarumve, caseusve,
Aut panes viridantis aphronitri,
Vel passum psythiis suis recoctum,
Dulci defruta vel lutosa coeno?
Quantum vel dare cereos olentes,
Cultellum, tenuesve codicillos?
Ollares, rogo, non licebat uvas,
Cumano patinas vel orbe torlas,
Aut unam dare synthesin (quid horresl)
Alborum calicum, atque caccaborum?
Sed certa velut aequus in statera,

Nil mutas, sed idem‘mihi rependis.
Quid? si quum bene mane semicrudus
Illatam tibi dixero salutem,

 

