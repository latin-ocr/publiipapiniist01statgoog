(affl.) THEBAIDOS LIBER IX, 161

Hoc ultor Capaneus operit tua membra sepulcro.»
· Sic anceps dura belli vice mutua Graiis
Sidoniisque simul nectebat vulnera Mavors.
Hic ferus Hippomedon, illic non segnior Hypseus
Fletur, et alterni praebent solatia luctus.

Tristibus interea somnum turbata liguris
Torva sagittiferi mater Tegeatis ephebi,
Crine dato passim, plantisque ex more solutis,
Ante diem gelidas ibat Ladonis ad undas
Purgatura malum lluvio vivente soporem.
Namque per attonitas curarum pondere noctes
Saepe et delapsas adytis, quas ipsa dicarat
Exuvias, seque ignotis errare sepulcris
Extorrem nemoris, Dryadumque a plebe fugatam,
Saepe novos nati bello rediisse triumphos,
Armaque, et alipedem notum, comitesque videbat,
Nusquam ipsum: nunc ex humeris fluxisse pharetras,
Effigiesque suas, simulacraque nota cremari.
Praecipuos sed enim illa metus portendere visa
Nox miserae, totoque erexit pectore matrem.

Nota per Arcadias felici robore silvas
Quercus erat, Triviae qnam desacraverat ipsa
Electum turba nemorum, numenque colendo
Fecerat: bic arcus, et sessa reponere tela,
Armaque curva suum, et vacuorum terga leonum
Figere, et ingentes aequantia cornua silvas.

Vix ramis locus : agrestes adeo omnia cingunt
Exuviae, et viridem ferri nitor impedit umbram.
Hanc, ut forte jugis longo defessa redibat
Venatu, modo rapta ferox Erymanthidos ursae

ll. 11

 

