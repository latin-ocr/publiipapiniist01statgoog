mmmmm

LIBER SEXTUS.

Δ*

Nursia multivago Danaas perlabitur urbes
Fama gradu, sancire novo sollemnia busto
Inachidas, ludumque super, quo Martia bellis
Praesudare paret, seseque accendere virtus.
Graium ex more decus : primus Pisaea per arva
Hunc pius Alcides Pelopi certavit honorem,
Pulvereumque fera crinem detersit oliva.
Proxima vipereo celebravit libera nexu

Phocis Apollinea bellum puerile pharetrae.
Mox circum tristes servata Palaemonis aras
Nigra superstitio, quoties animosa resumit
Leucothoe gemitus, et amica ad litora festa
Tempestate venit: planctu conclamat uterque
Isthmos; Echioniae responsant flebile Thebae.

Et nunc eximii regum, quibus Argos alumnis
Conncxum coelo, quorumque ingentia tellus
Aonis et Tyriae suspirant nomina matres,
Concurrunt, nudasque movent in proelia vires.

Ceu primum ausurae trans alta ignota biremes,
seu Tyrrhenam hiemem, scu stagna AEgaea lacessunt,
Tranquillo prius arma lacu, clavumque, levesque
Explorant remos, atque ipsa pericula discunt ε
At quum experta cohors, tuq pontum irrumpere fretra
Longius, ereptasque oculis non quaerere terras.

 

