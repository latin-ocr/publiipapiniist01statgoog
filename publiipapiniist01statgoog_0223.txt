tasas) rutaarnns manu ιιι. 239

Bella animis, bella ore fremunt: it clamor ad auras,
Quantus Tyrrheni gemitus salis, aut ubi tentat
Enceladus mutare latus: procul igneus antris

Mons tonat3 exundant apices, fluctusque Pelorus
Contrahit, et sperat tellus abrupta reverti.

Atque hic ingenti Capaneus Mavortis amore
Excitus, et longam pridem indignantia pacem
Corda tumens (huic ampla quidem de sanguine prisco
Nobilitas ε sedenim ipse manu praegressus avorum
Facta, diu tuto Superum contemtor, et requi
impatiens, largusque animae, modo suaserit ira),
Unus ut e silvis Pholoes habitator opacae,

Inter et AEtnaeos aequus consurgere fratres,

Ante lones, ubi turba ducum, vulgique frementis,
Amphiarae, tuas. «Quae tanta ignavia, clamat,
Inachidae? vosque o socio de sauguine Achivi,
Unius, heu pudeat! plebeia ad limina civis,

Tot ferro accinctae gentes, animisque paratae
Pendemus? nou si ipse cavo sub vertice Cyrrhae,
Quisquis is est timidis, famaeque ita visus, Apollo ¹
Mugiat, insano penitus seclusus in antro,
Exspectare queam, dum pallida virgo tremendas
Nuntiet ambages. Virtus mihi numen, et ensis .
Quem teneo : jamque huc timidarum sraude sacerdos
Exeat, aut hodie volucrum quae tanta potestas
Experiar. »Laetum fremit, assensuque furentem
Implet Achaea manus: tandem pmrumpere adactus
OEclides, alio curarum agitante tumultu:

«Non equidem effreno iuvenis clamore profani,
Dictornmque metu, licet hic insana minetur,

 

