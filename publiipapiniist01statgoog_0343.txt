(v. tot.) THEBMDOS LIBER V. 47

Interea campis, nemoris sacer horror Aehaei,
Terrigena erigitur serpens, tractoque soluto
immanem sese uehit, ac post terga relinquit.

Livida fax oculis: tumidi stat iu ore veneni

Spuma virens, ter lingua vibrat, terna agmina adunci
Dentis, et auratae crudelis gloria frontis

Prominet. Inachio sanctum dixere Tonanti ,
Agricolae, cui cura loci, et silvestribus aris
Pauper honos : nunc ille Dei circumdare templa
Orbe vago labens, miserae nunc robora silvae
Atterit, et vastas tenuat complexibus ornos.

Saepe super fluvios gemina jacet aggere ripa ,
Continuus, squamisque incisus adaestuat amnis.
Sed nunc Ogygii jussis quando omnis anhelat
Terra Dei, trepideque latent in pulvere Nymphae,
saevior anfractu laterum ¹sinuosa retorquens

Terga solo, siccique nocens furit igne veneni.
Stagna per, arentesque lacus, fontesque repressos
Volvitur, et vacuis fluviorum in vallibus errat:
Incertusque sui liquidum nunc aera lambit

ore supinato, nunc arva gementia radens

Pronus adhaeret humo, si quid viridantia sudent
Gramina ε percussae calidis afflatibus herbae,

Qua tulit ora, cadunt, moriturque ad sibila campus.
Quantus ab Arctois discriminat aethera planstris
Anguis ad usque Notos, alienumque exit in orbem:

Quantus et ille sacri spiris intorta movebat
Cornua Parnassi, donec tibi, Delie, fixus
Vexit arundineam centeno vulnere silvam.

Quis tibi, parve, Deus tam magni pondera lati

 

