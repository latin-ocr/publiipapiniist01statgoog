lr. 51.) SILVARUM LIBER V.

Obruis ah! dira: viso sic vulnere caras

Conjugis, invenit caneret quod Thracius, Orpheus

Dulce sibi; sic busta Lini complexus Apollo

Non tacuit. Nimius fortasse, avidusque doloris

Dicar, et in lacrymis justum excessisse pudorem.

Quisnam autem gemitus, lamentaque nostra reprendit?

Ο nimium felix, nimium crudelis, et expers

Imperii, Fortuna, tui, qui dicere legem

Fletibus, aut fines audet censere dolendi!

Incitat, heu! planctus ε potius fugientia ripas

Flumina devincas, rapidis aut ignibus obstes,

Quam miseros lugere vetes : tamen ille severus,

Quisquis is cst, nostrae cognoscat vulnera oausae.
Non ego mercatus Pharia de pube loquaces

Delicias, doctumve sui convicia Nili

Infantem, lingua nimium, salibusque protervum

Dilcxi : meus ille, meus: tellure cadentem

Excepi, et vinctum genitali camnine fovi3

’ Pulsantemque novas tremulis ululatibus auras

luserui vitae : quid plus tribuere parentes?

Quin alios ortus, libertatemque sub ipsis

Uberibus tibi, parve, dedi, tu munera nostra .

Ridebas, ignarus adhuc : properaverit ille,

Sed merito properabat, amor; ne perderet ullum

Libertas tam parva diem ε nonne horridus ipsos

Invidia Superos, injustaque Tartara pulsem?

Nonne gemam te, rare puer? quo sospite, natos

Non cupii; primo gremium cui protenus ortu

Adplicui, fixique meum3 cui verba, sonosque

Monstravi, questusque et murmura caeca resolvens3

 

