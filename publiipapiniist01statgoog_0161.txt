l*- 113.) THEBAIDOS LIBER Î™. 173

Fulgurat, hec vivo manus aera verberat hydro.

Ut stetit, abrupta qua plurimus arce Cithaeron
Occurrit coelo, sera sibila crine virenti
Congeminat, signum terris, unde omnis Achaei
Ora maris late, Pelopeiaque regna resultant.
Audiit et medius coeli Parnassus, et asper
Eurotas, dubiamque jugo fragor impulit OEten
In latus, et geminis vix fluctibus obstitit Isthmos.
Ipsa suum genitrix, curvo delphine vagantem
Arripuit frenis, gremioque Palaemona pressit.

Atque ea Cadmeo praeceps ubi limine primum
Constitit, assuetaque infecit nube penates,
Protinus attoniti fratrum snb pectore motus,
Gentilisque animos subiit luror, aegraque laetis
Invidia, atque parens odii metus. Inde regendi
Saevus amor : ruptaeque vicos, jurisque secundi
Ambitus impatiens, et summo dulcius unum
Stare loco, sociisque comes discordia regnis.
Sicubi delectos per torva armenta juvencos
Agricola imposito sociare allectat aratro:
Illi indignantes, quis nondum vomere multo
Ardua nodosos cervix descendit in armos,
ln diversa trahunt, atque aequis vincula laxant
Viribus, et vario confundunt limite sulcos.

Haud secus indomitos praeceps discordia fratres
Asperat. Alterni placuit sub legibus anni
Exsilio mutare ducem. Sic jure maligno
Fortunam transire jubent, ut sceptra tenentem
Foedere praecipiti semper novus angeret berea.
Hac inter fratres pietas erat: haec mora pugnre

 

