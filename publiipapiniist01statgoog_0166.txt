rao Tuuaamos LIBER 1. ('· ³²³4

Extrahit, et longo consumit gaudia voto.

Tunc sedet Inachias urbes, Danaeiaque arva,
Et caligantes abrupto sole Mycenas,

Ferre iter impavidum. Seu praevia ducit Erinnys,
Seu sors illa viae, sive hac immota vocabat Δ
Atropos. Ogygiis ululata furoribus antra

Deserit, et pingues Baccheo sanguine colles.

Inde plagam, qua molle sedens in plana Cithaeron
Porrigitur, lapsumqueinclinat ad oequora montem,
Praeterit. Hinc arcte scopuloso in limite pendens,
Infames Scyrone petras, Scyllaeaque rura
Purpureo regnata seni, mitemque Corinthum
Linquit, et in mediis audit duo litora campis.

Jamque per emeriti surgens confinia Phoebi
Titanis, late mundo subvecta silenti
Rorifera gelidum tenuaverat aera biga.

Jam pecudes volucresque tacent : jam somnus avaris
laserpit curis, pronusque per aera nutat,

Grata laborata referens oblivia vitae.

Sed nec puniceo rediturum nubila coelo

Promisere jubar, nec rarescentibus umbris

Longa repercusso nituere crepuscula Phoebo.
Densior a terris, et nulli pervia flamma.

Subtexit nox atra polos. Jam claustra rigentis

AEolioe percussa sonant, venturaque rauco

Ore minatur hiems, venti transversa frementes
Confligunt, axemque emoto cardine vellunt,

Dum coelum sibi quisque rapit. Sed plurimus Auster
Inglomerat noctem, et tenebrosa volumina torquet,
Desunditque imbres, sicco quos asper hiatu ’

 

