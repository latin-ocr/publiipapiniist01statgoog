46 P. PUBLII STATII (ase.)

Haec pelagi clamore fremunt; haec tacta sonoros
Ignorant fluctus, terraeque silentia malunt.
His favit Natura locis : hic victa, colenti
Cessit, et ignotos docilis mansuevit in usus.
Mons crat hic, ubi plana vides: haec lustra fuerunt,
Quae nunc tecta subis : ubi nunc nemora ardua cernis,
Hic nec terra suit : domuit possessor, et illum
Formantem rupes, expugnantemque secuta
Gaudet humus. Nunc cerne jugum discentia saxa,
Intrantesquc domos, jussumque recedere montem.
Iam Methymnaei vatis manus, et chelys una
Thebais, et Getici cedat tihi gloria plectri.
Et tu saxa moves, et te nemora alta sequuntur.
Quid referam veteres ceraeque acrisque figuras?
Siquid Apellei gaudent animasse colores;
Si quid adhuc vacua tamen admirabile Pisa “
Phidiacae rasere manus : quod ab arte Myronis,
Α Aut Polycleteo jussum est quod vivere coelo,
AEraque ab Isthmiacis auro potiora favillis3
Ora ducum, et vatum, sapientumque ora priorum,
Quos tibi cura sequi, quos toto pectore sentis
Expers turbarum, atque animum virtute quieta
Compositus, semperque tuus. Quid mille revolvam
Culmina, visendique vices? sua cuique voluptas,
Atque omni proprium thalamo mare: transque jacentem
Nerea diversis servit sua terra fenestris.
Haec videt Inarimen, illi Prochyta aspera paret ε
Armiger hinc magni patet Hectoris ε inde malignum
Aera respirat pelago circumflua Nesis :
Inde vagis omen felix Euploea carium,

 

