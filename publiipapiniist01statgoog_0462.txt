‹vass› massanos monn rx. 167

Prima Tanagraeum turbavit arundo Coroehum
Extremo galeae, primoque in margine parmae
Angusta transmissa via: stat faucibus unda
Sanguinis, et sacri facies rubet igne veneni
Saevius Eurytion, cui luminis orbe sinistri
Aspera tergeminis acies se condidit uncis.
llle trahens oculo plenam labente sagittam
Ibat in auctorem ε sed Divum fortia quid non
Tela queant? alio geminatum lumine vulnus
Explevit tenebras : sequitur tamen improbus hostem, ’
Qua meminit, susum donec prolapsus in Idam
Decidit: hic saevi miser inter lunera belli
Palpitat, et mortem, sociosque, hostesque precatur.
Addit Abantiadas, insignem crinibus Argum,
,Et male dilectum misera Cydona sorori.
llli perfossum telo patefecerat inguen:
Huic geminum obliqua trajecit arundine tempus.
Exstitit hac ferrum, velox hac penna remansit,
Fluxit utrimque cruor. Nulli tela aspera mortis
Dant veniam : non forma Lamum, non infula Lygdum,
Non pubescentes texerunt AEolon anni.
Figitur ora Lamus, flet saucius inguina Lygdus,
Perfossam telo niveam gemis, AEole, honrem.
Te praeceps Euboea tulit, te candida Thisbe -
Miserat, hunc virides non excipietis Amycle.
Nunquam cassa manus, nullum sine vulnere sugit
Missile : nec requies dextrae, sonitumque priori
lungit arundo sequens : unum quis crederet arcuml
Aut unam sevire manum? modo dirigit ictus,
Nudo latere alterno dubius conamina mutat,

 

