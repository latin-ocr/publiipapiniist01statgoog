(ω) THEBAIDOS LIBER ll.

’ Illis semianimum pecus, excussaeque leonum

Ore dapes, et lacte novo domuisse cruorcm

Luxus :at Ogygii si quando afflavit Iacchi ’

Saevus odor, tunc saxa manu, tunc pocula pulchrum
Spargere, et immerito sociorum sanguine fuso
Instaurare diem, festasque reponere mensas.

Nor ea, quum tacita volucer Cyllenius aura
Regis Echionii stratis adlapsus, ubi ingens
Fuderat Assyriis exstructa tapetibus alto
Membra toro : pro! gnara nihil mortalia fati
Corda sui! capit ille dapes, habet ille soporem.

Tunc senior quae jussus agit, neu falsa videri
Noctis imago queat, longaevi vatis opacos
Tiresiae vultus, vocemque, et vellera nota
Induitur3 mansere comae, propexaque mento
Canities, pallorque suus3 sed salsa cucurrit
Insula per crines, glaucaeque innexus olivae
Vittarum provenit honos; dehinc tangere ramo
Pectora, et has visus Fatorum expromere voces:

«Non somni tibi tempus iners, qui nocte sub alta
Germani secure jaces: ingentia dudum
Acta vocant, rerumque graves, ignave, paratus.
Tu veluti, magnum si jam tollentibus Austris
lonium nigra jaceat sub nube magister,
Immemor armorum, versantisque aequora clavi
Cunctaris; jamque ille novis, scit fama, superbus

Connubiis, viresque parat, quis regna capessat,
Quis neget: inque sua senium sibi destinat auia.
Dant animos socer augurio fatalis Adrastus,
Dotalesque Argi : nec uon in foedera vitae

 

