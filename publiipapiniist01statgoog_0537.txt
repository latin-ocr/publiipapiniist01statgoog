*ll Tflssssamos LIBER ΧΗ. (ndns.)
Haec prior: hic pariter lapsae, junctoque per ipsum

Amplexu, miscent avidae lacrymasque, comasque,

Partitaeque artus redeuntgalterna gementes

Ad vultum, et cara vicibus cervice fruuntur.

Dumque modo haec fratrem memorat, nunc illa maritum,

Mutuaque exorsae Thebas, Argosque renarrant,

Longius Argia miseros reminiscitur actus:

«Per tihi furtivi sacrum commune doloris,

Per socios Manes, et conscia sidera juro;

Non hic amissos, quanquam vagus exsul, honores,

Non gentile solum, carae non pectora matris,

Te cupiens unam, noctesque, diesque, locutus

Antigonen: ego cura minor, facilisque relinqui.

Tu tamen excelsa sublimis forsitan arce,

Ante nefas Graiis dantem vexilla maniplis

Vidisti, teque ille acie respexit ab ipsa

Ense salutatam, et nutantis vertice coni :

Nos procul ε extremas sed quis Deus egit in iras?

Nil vestrae valuere preces? tibine iste negavit

Oranti? » Causas ac tristia reddere facta

Coeperat Antigone: fidus comes admonet ambas :

«Eia agite inceptum potius! jam sidera pallent

Vicino turbata die ε perferte laborem,

Tempus erit lacrymis : accenso flebitis igne.»
Haud procul Ismeni monstrabant murmura ripas,

Qui turbatus adhuc et sanguine decolor ibat.

Huc laceros artus socio conamine portant

Invalida, jungitque comes non fortior ulnas.

Sic Hyperionium tepido Phaethonta sorores

Fumantem lavere Pado : vix dum ille sepulcro

 

