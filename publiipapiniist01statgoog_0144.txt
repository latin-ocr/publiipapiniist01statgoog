156 r. runnu srarn ' (v. ¹³9.)

Vox tua : non toties victorem Castora gyro,

Nec fratrem caestu virides plausere Therapnae.

Sit pronum vicisse domi; quid Achaea mereri
Praemia, nunc ramis Phoebi, nunc germine Lernae,
.Nunc Athamantea protectum tempora pinu?
Quum toties lassata, tamen nusquam avia frondes
Abstulit, aut aliurn te'tigit Victoria crinem.

Hinc tibi vota patrum credi, generosaque pubes
Te monitore regi, moresque et facta priorum
Discere ε quis casus Trojae3 quam tardus Ulixes3
Quantus equos pugnasque virum decurrere versu
Maeonides3 quantumque pios ditarit agrestes
Ascraeus, Siculusque sencx; qua lege recurrat
Pindaricae vox flexa lyrae, volucrumque precator
Ibycus, et tetricis Alcman cantatus Amyclis,
Stesichorusque ferox, actusque egressa viriles
Non formidata temeraria Leucade Sappho;
Quosque alios dignata chelys t tu pandere docti

Carmina Battiadae, latebrasque Lycophronis atri,
Sophronaque implicitum, tenuisque arcana corinnae,
Sed quid parva loquor? tu par assuetus Homero
Ferre jugum, senosque pedes aequare solutis -

Vocibus, et nunquam passu breviore relinqui.
Quid mirum, patria si te petiere relicta
Quos Lucanus ager, rigidi quos jugera Dauni,
Quos Veneri plorata domus, neglectaque tellus
Alcidae, vel quos c vertice Surrentino
Mittit Tyrrheni speculatrix virgo profundi?
Quos propiore sinu lituo remoque notatus
Collis, et Ausonii pridem laris hospita Cyme;

 

