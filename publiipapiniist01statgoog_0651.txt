358 VERBA ACHILLIS (v. 43.)

Maioremque feret cultorum sanguine cursum.

Sed mihi quis referat: u Tu, quem presaga creatrix,
Subducens fatis alieni schemate sexus,

Ad Lycomedeos fecit transire penates,

Depositumque suum maluit committere blandis
Virginibus, ne, te rapiat si Martius ardor,

Orbatam crucies non viso funere matrem,

Vadis in arma ferox, thalamum natumque relinquens,
Nec venit in mentem, quantum mereatur amore,
Quae te prima virum conlato pectore fecit ε

Is ad bella libens, ubi quaeritur alea mortis,

Nec spondet certam tristis Bellona salutem. »

Sed Danais comes esse placet, sociumque pericli

Pro famae titulis meliori adjungere cause.

«Scilicet ut conjux viduo reddatur Atridi,

Procumhat vilis Teucrorum victima Achilles. o
Aufer, iners monitor, turpis fomenta medelae,

Meque sine proprio sectari proelia sensu.

Non ita me genitor praeclarus nomine Peleus,
Aut dilecta Jovi fudit Thetis alma sub auras,
Degener ut lateam primaevo flore juventae,
Major et ignavo tanturn milri torpeat aetas,
Abstrudamque toris jam debita pectora castris,
Quum manus Argivtim ultricia juret in arma.
Denique quum promtum ruat in certamina vulgus,
Solus ego in cunctis infami carcere clausus
Subduear pugnae? quanto tolerabo pudore
Menon ferre pedem quo fert Thersites, in omni
Parte miser, forma brevior, menteque fugaci?

q

 

