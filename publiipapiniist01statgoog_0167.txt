n. ³⁵³.) ruanamos crasa 1.

Persolidat Boreas ε necnon abrupta tremiscunt
Fulgura, et attritus subita face rumpitur aether.
Jam Nemee, jam Taenariis contermina lucis

’ Arcadiae capita alta madent. Ruit agmine facto
Inachus, ct gelidas surgens Erasinus ad Arctos.
Pulveruleuta prius, calcandaque flumina nullae
Aggeribus tenuere morae, stagnoque refusa est
Funditus, et veteri spumavit Lerna veneno.
Frangitur omne nemus : rapiunt antiqua procellae
Brachia silvarum, nullisque aspecta per aevum
Solibus umbrosi patuere aestiva Lycaei.

llle tamen modo saxa jugis fugientia ruptis
Miratur, modo nubigenas e montibus amnes

Aure pavens, passimque insano turbiue raptas '
Pastorum pecorumque domos. Non segnius amens,
Incertusque viae, per nigra silentia, vastum

Haurit iter: pulsat metus undique, et indique frater.
dc velut hiberno deprensus navita ponto,

Cui neque temo piger, neque amico sidere monstrat

Luna vias, medio coeli, pelagique tumultu
Stat rationis inops : jamjamque aut saxa malignis
Exspectat submersa vadis, aut vertice acuto

Spumantes scopulos erectae incurrere prorae.
Talis opaca legens nemorum Cadmeius heros,
Accelerat, vasto metuenda umbone ferarum
Excutiens stabula, et prono virgulta refringit
Pectore : dat stimulos auimo vis moesta timoris,
Donec ab Inachiis victa caligine tectis
Emicuit lucem devexa in moenia fundens
Larissoeus apen. lllo spe concitus omui

 

