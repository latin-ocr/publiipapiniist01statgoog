(r. aaa.) THERAIDOS LIBER tl. 203

Mor audisse negant: cunctos tamen omina rerum

Dira movent, variisque metum sermonibus augent.
Nec mirum : nam tu infaustos donante marito
Ornatus Argia geris, dirumque monile
Hermiones: longa est series, sed nota malorum
Prosequar, unde novis tam saeva potentia donis.

Lemnius haec, ut prisca fides, Mavortia longum
Furta dolens, capto postquam nihil obstat amori
Poena, nec ultrices castigavere catenae,
Hermiones dotale decus sub luce jugali
Struxerat: hoc, docti quanquam majora, laborant
Cyclopes, notique operum Tlrelchines amica
Certatim juvere manu, sed plurimus ipsi
Sudor ε ibi arcano florentes igne smaragdos
Cingit, ct infaustas percussum adamanta figuras,
Gorgoneosque orbes, Siculaque incude relictos
Fulminis extremi cineres, viridumque draconum
Lucentes a fronte jubas : hic flebile germen
Hesperidum, et dirum Phryxaei velleris aurum.
Tum varias pestes, raptumque interplicat atro
Tisiphones de crine ducem, et quae pessima Ceston
Vis probat: haec circum spumis lunaribus ungit
Callidus, atque litari perfundit cuncta veneno.
Nou hoc Pasithea blandarum prima sororum,
Non Decor, ldaliusque puer, sed Luctus, et Irae,
Et Dolor, et tota pressit Discordia dextra.

Prima fides operi, Cadmum comitata jacentem
Hermione versis in sibila dira querelis;
Illyricos longo sulcavit pectore campos.
Improba mox Semele, vix dona nocentia collo

 

