(v. 595.) THEBAIDOS LIBER ΧΠ. 251

Crede: sitit meritos etiamnum haec hasta cruores.
Nulla mora est : verte huuc adeo, fidissime Phegeu,
Cornipedem, et Tyrias invectus protinus arces .
Aut Danais edice rogos, aut proelia Thebis.»

Sic ait, oblitus bellique viaeque laborum,

Hortaturque suos, viresque instaurat anhelas.
Ut modo connubiis taurus, saltuque recepto,
Quum posuit pugnas3 aliosi forte remugit
Bellatore nemus, quanquam ora et colla cruento
Imbre madent, novus arma parat, campumque lacessens
Dissimulet gemitus, et vulnera pulvere celat.
lpsa metus Libycos, servatricemque Medusam ⁸
Pectoris, incussa movit Tritonia parma.
Protinus erecti toto simul agmine, Thebas
Respexere angues : aec dum Atticus ire parabat

Miles, et infelix expavit classim Dirce.

Continuo iu pugnas haud solum accensa juventus,
Qui modo Caucasei comites rediere triumphi3 '
Omnis ad arma rudes ager exstimulavit alumnos.
Conveniunt, ultroque ducis vexilla sequuntur,

Qui gelidum Braurona viri, qui rura lacessunt
Munychia, et trepidis stabilem Piraeea nautis,

Et nondum Eoo clarum Marathona triumpho.
Mittit in arma manus, genialibus hospita Divis
Icarii, Celeique domus, viridesque Melaenae,
Dives et AEgaleos nemorum, Parnesque benignus
Vitibus, et pingui melior Lycabessos oliva.

Venit atrox Ileus, et olentis arator Hymetti,
Quaeque rudes thyrsos hederis vestistis, Acharna.

Linquitur Eois louge speculabile proris

 

