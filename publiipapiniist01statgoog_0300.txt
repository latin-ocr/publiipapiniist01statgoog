l THEBAIDOS LIBER 1v. (tlt-l

Idem habitus, eadem arma viro, quae debitus hospes
Hiberna sub nocte tulit. Theumesius implet
Terga leo : gemino lucent hastilia ferro:

Aspera vulnifico subter latus ense riget Sphinx.
Jam regnum matrisque sinus, fidasque sorores
Spe votisque tenet: tamen et de turre suprema
Attonitum, totoque exstantem corpore longe
Respicit Argian: haec mentem oculosque reducit
Conjugis, et dulces avertit pectore Thebas.

Ecce inter medios patriae ciet agmina gentis
Fulmineus Tydeus, jam laetus, et integer artus,
Ut primum strepuere tubae : ceu lubricus alta
Anguis humo verni blanda ad spiramina solis
Erigitur, liber senio, et squalentibus annis
Exutus, laetisque minax interviret herbis:

Ah miser! agrestum si quis per gramen hianti
Obvius, et‘primo siccaverit ora veneno.

Huic quoque praestantes AEtolis urbibus affert
Belli sama viros ε sensit scopulosa Pylene,
Fletaque cognatis avibus Meleagria Pleuron,

Et praeceps Calydon, et qnae Jove provocat Iden
Olenos, Ioniis et fluctibus hospita portu

Chalcis, et Herculea turpatus gymnade vultus
Amnis3 adhuc imis vix truncam attollere frontem
Ausus aquis, glaucoque caput submersus in antro

Moeret : anhelantes aegrescunt pulvere ripae.

Omnibus aeratae propugnant pectora crates3
Pilaque saeva manu, patrius stat casside Mavors.
lUndique magnanimum pubes delecta coronant
OEniden, hilarem bello, notisque decorum

 

