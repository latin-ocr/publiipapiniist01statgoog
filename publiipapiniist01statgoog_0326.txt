mumma

LIBER QUINTUS.

-Qw

Pansa sitis lluvio, populataque gurgitis alveum
Agmina linquebant ripas, amnemque minorem :
Acrior et campum sonipes rapit, et pedes arva
Implet ovans ε rediere viris animique, minaeque,
Votaque, sanguineis mixtum ceu fontibus ignem
Hausissent belli, magnasque in proelia mentes.

Dispositi in turmas rursus, legemque severi
Ordinis, ut cuique ante locus, ductorque, monentur
lnstaurare vias. Tellus jam pulvere primo
Crescit, et armorum transmittunt lirlgura silvae.
Qualia trans Pontum Phariis defensa serenis
Rauca Paratonio decedunt agmina Nilo,
Quum fera ponit hiems ε illae clangore fugaci,
Umbra fretis arvisque, volant : sonat avius ather.
Jam Borean imbresque pati, jam nare solutis
Amnibus, et nudo juvat aestivare sub Haemo.

Hic rursus simili procerum vallante corona
Dux Talaionides, antiqua ut forte sub orno
Stabat, et admoti nixus Polynicis in hastam :

«At tamen, o quaecunque es, ait, cui gloria tanta
Venimus innumerae fatum debere cohortes,
Quem non ipse Deum sator adspernetur honorem,
Dic age (quando tuis alacres assistimus undis)
Quae domus, aut tellus, animam quibus hauseris astris?

 

