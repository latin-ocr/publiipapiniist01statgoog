rao.) srnvsnuu unm 1v. ιη

Ergo quod Ausoniae pater augustissimus urbis
lus tibi tergeminae dederat laetabile prolis,
Omen erat: venit toties Lucina, piumque
Intravit repetita larem: sic fertilis, oro,
Stet domus, et donis nunquam nudata sacratis.

Macte, quod et proles tibi saepius aucta virili
Robore : se juveni mediam dat virgo parenti :
[Aptior his virtus, citius]dabit illa nepotes.
Qualis maternis Helene jam digna palaestris
Inter Amyclaeos reptabat candida fratres3
Vel qualis coeli sacies, uhi nocte serena
Admovere jubar mediae duo sidera tuna.
Sed queror baud faciles, juvenum rarissime, questus,
,irascorque etiam, quantum irascuntur amantes.
Tantane me decuit vulgari gaudia fama
Nascere? quumque tibi vagiret tertius infans,
Protinus ingenti non venit nuntia cursu
Littera, quae festos cumulare altaribus ignes,
Et redimire chelyn, postesque ornare juberet,
Albanoque cadum sordentem promere sumo,
Et creta signare diem? sed tardus inersque
Nunc demum mea vota cano? tua culpa, tuusque
Hic pudor: ulterius sed enim producere questus
Non licet; en hilaris circumstat turba tuorum,
Defensatqne patrem : quem non boc agmine vincas?

Di patrii, quos auguriis super aequora magnis

Litus ad Ausonium devexit Abantia classis,
Tu, ductor populi longe migrantis, Apollo,
Cujus adhuc volucrem laeva cervice sedentem
Respiciens blande selix Eumelis adoran

 

