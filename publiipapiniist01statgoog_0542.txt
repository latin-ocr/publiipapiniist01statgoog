l'·5³⁵·) THEBAIDOS LIBER ΧΠ.

Foederis : banc patriae ritus fregisse severos
Atthides obliquae secum mirantur operto
Murmure : quod nitidi crines, quod pectora palla
Tota latent, magnis quod barbara semet Athenis
Misceat, atque hosti veniat paritura marito.
Paullum et ab insessis moestae Pelopeides aris
Promovere gradum, seriemque et dona triumphi
Mirantur, victique animo rediere mariti.
Atque ubi tardavit currus, et ab axe superbo
Explorat causas victor, poscitque benigna
Aure preces, ausa ante alias Capaneia conjux ε
α Belliger AEgide, subitae cui maxima laudis
Semina de nostris aperit Fortuna ruinis,
Non externa genus, dirae nec conscia noxae,
Turba sumus : domus Argos erat, regesque mariti,
Non utinam et fortes ε quid enim septena movere
Castra, ct Agenoreos opus emendare penates?
Nec querimur caesos : baec bellica jura, vicesque
Armorum: sed non Siculis exorta suh antris
Monstra, nec Ossaei bello cecidere bimembres.
Mitto genus,clarosquepatres3hominum,inclyte Theseu,
Sanguis erant, homines, eademque in sidera, eosdem
Sortitus animarum, alimentaque vestra creati,
Quos vetat igne Creon, Stygiaeque a limine portae,
Ceu sator Eumenidum, aut Icthaei portitor amnis,
submovet, ac dubio coelique Erebique sub axe
Detinet. Heu princeps natura! ubi numina? ubi ille
Fulminis injusti jaculator? ubi estis, Athenae?

Septima jam surgens trepidis Aurora jacentes
Aversatur equis : radios declinat, et horret

 

