6 P..PUBLII STATll (··80·l

Tu civile nefas, tu tardum in foedera montem
Longo Marte domas : quodsi te nostra tulissent
Saecula, tentasses, me non audente, profundos
Ire lacus : sed Roma tuas tenuisset habenas. »
Cedat equus, Latiae qui contra templa Diones,
Caesarei stat sede fori (quem tradere es ausus
Pellaeo, Lisyppe, duci, mox Caesaris ora
Aurata cervice tulit); vix lumine fesso

Explores quam longus in hunc despectus ab illo.

Quis rudis usque adeo, qui non, ut viderit ambos,
Tantum dicat equos, quantum distare regentes?
Non hoc imbriferas hyemes opus, aut Jovis ignem
Tergeminum, AEolii non agmina carceris horret,
Annorumve moras, stabit dum terra polusque,
Dum Romana dies. Huc et sub nocte silenti,
Cum superis terrena placent, tua turba relicto
Labetur eoelo, miscebitque oscula juxta ε

Ibit in amplexus natus, fraterque, paterque,

Et soror: una locum cervix dabit omnibus astris.
Utere perpetuum populi magnique senatus
Munere : Apelleae cuperent te scribere cerae,
Optassetque novo similem te ponere templo
Atticus Elaei senior Jovis3 et tua mitis

Ora Taras, tua sidereas imitantia flammas
Lumina, contempto mallet Rhodos aspera Phoebo.
Certus ames terras, et quae tibi templa dicamus
Ipse oolas : nee te eoeli juvet aula3 tuosque

Laetus huic dono videas dare tura nepotes.

 

