(affl.) Tunnttnos LIBER xl. nal

stc avidi incurrunt: necdum letalia miscent
Vulnera, scd coeptus sanguis : facinusque peractum.
Nec jam opus est Furiis : tantum mirantur, et adstant
laudantes, hominumque dolent plus posse furores.

Fratris uterque furens cupit affectatque cruorem,

Et nescit manare suum : tandem irruit exsul, ‘ ’

Hortatusque manum, cui fortior ira, nefasque

iustius, alte ensem germani in corpore pressit,

Qua male jam plumis imus tegit inguina thorax.

llle dolens nondum, sed ferri frigore primo

Territus, in clipeum turbatos colligit artus,

Mox intellecto magis ac magis aeger anhelat

Vulnere, nec parcit cedenti, atque increpat hosti :

«Quo retrahis, germane, gradus? ο languida somno,

Et regnis effoeta quies! longaque suh umbra

Imperia! exsilio rebusque exercita egenis

Membra vides : disce arma pati, nec fidere taetis.»
Sic pugnant miseri : restabat lassa nefando

vita duci, summusque cruor, poterantque parumper

Stare gradus : sed 'sponte ruit, fraudemque supremam

ln media jam morte parat: clamore Cithaeron

Erigitur, fraterque ratus vicisse, levavit

Ad coelum palmas. «Bene habet: non irrita vovi,

Cerno graves oculos, atque ora natantia leto.

Huc aliquis propere sceptrum atque insigne comarum,

Dum videt. a Haec dicens gressus admovit, et arma,

Ceu templis decusat patriae laturus ovanti,

Arma etiam spoliare cupit: nondum ille peractis

Manibus, ultrices animam servabat in iras.

thue superstantem, pronumque in pectore sensit,

 

