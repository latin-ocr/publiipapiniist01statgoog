(aas.) mammos ursan vn. s9

Sternet humi populos, miserumque exhauriet orbem.
Nune lenis belli, nostraque remittitur ira.
Quod nisi praecipitat pugnas, dictoque jubentis
Ocius impingit Tyriis Danaa agmina muris,
Nil equidem crudele minor3 sit mite bonumque
Numen, et effreni laxentur in otia mores.
Reddat equos, ensemque mihi, nec sanguinis ultra
Jus erit: adspiciam terras, pacemque jubebo
Omnibus; Ogygio sat erit'Tritonia bello. »
Dixerat, et Thracum Cyllenius arva subibat:
Atque illum Arctoae labentem cardine portae
Tempestas aeterna plagae, praetentaque coelo
Agmina nimborum, primique Aquilonis hiatus
In diversa ferunt: crepat aures grandine multa
Palla, nec Arcadii bene protegit umbra galeri.
Hie steriles delubra notat Mavortia silvas,
Horrescitque tuens3 ubi mille furoribus illi
Cingitur adverso domus immansueta sub Haemo.
Ferrea compago laterum, ferro arcta teruntur
Limina3 ferratis incumbunt tecta columnis.
Laeditur adversum Phoebi jubar, ipsaque sedem
Lux timet, et dirus contristat sidera fulgor.

, Digna loco statio :primis salit Impetus amens
E foribus, caecumque Nefas, Iraeque rubentes,
Exsanguesque Metus; occultisque ensibus adstant
Insidiae, geminumque tenens Discordia serrum.
Innumeris strepit aula Minis : tristissima Virtus
Stat medio, laetusque Furor3 vultuque cruento
Mors armata sedet : bellorum solus in aris
Sanguis, et incensis qui raptus ab urbibus ignis.

 

