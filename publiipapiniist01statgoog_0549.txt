256 l· annuamus LIBER Xll. (mss.)

Continuat : ferrum consumsit pectore Phyleus,
Ore momordit Helops, humero transmisit Iapyx.

Jamque et quadrijugo celsum petit Haemona curru,
Horrendumque manu telum rotat: ille paventes
Obliquavit equos: longo perlata tenore
Transiit hasta duos: sitiebat vulnera nec non
Tertia, sed medio cuspis temone retenta est.

Sed solum votis, solum clamore fremendo
Omnibus in turmis optatque vocatque Creonta.
Atque hunc diversa bellorum in fronte maniplos
Hortantem dictis, frustraque extrema minantem
Conspicit: abscedunt comites, et Thesea jussi
Linquebant, fretique Deis, atque ipsius armis.
Ille tenet, revocatque suos: utque aequa notavit
Hinc atque hinc odia, extrema se colligit ira,
Jam letale furens, atque audax morte futura :

α Non cum peltiferis, ait, haec tibi pugna puellis,
Virgineus nec crede manus ε hic cruda virorum
Proelia: nos magnum qui Tydea, quique furentem
Hippomedonta neci, Capaneaque misimus umbris
Pectora. Qua bellum praeceps amentia suasit, ·

Improbe? nonne vides, quos ulciscare, jacentes? s

Sic ait, et frustra periturum missile summo
affixit clypeo : risit vocesque manumque
Horridus AEgides‚ ferrataque arbore magnos
Molitur jactus, necnon prius ore superbo

, Intonat: «Argolici, quibus haec datur hostia, Manes,

Pandite Tartareum chaos, ultricesque parate
Eumenidas, venit ecce Creon.» Sic factm, et auras
Dissipat hasta tremens: tunc qua subtemine duro

 

