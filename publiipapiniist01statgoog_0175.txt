t'· ⁵⁹³·l mutaturos LIBER 1. 189

Tecta replet, vacuumque ferens velamine pectus
Occurrit confessa patri: nec motus, et atro
Imperat, infandum! cupientem occumbere leto.
Sero memor thalami, moestae solatia morti,
Phoebe, paras: monstrum infandis Acheronte sub imo
Conceptum Eumenidum thalamis: cui virginis ora,
Pectoraque, aeternum stridens a vertice surgit

Et ferrugineam frontem discriminat anguis.

Hac tam dira lues nocturno squalida passu

lllabi thalamis, animasque a stirpe recentes
Abripere altricum gremiis, morsuque cruento
Devesci, et multum patrio pinguescere luctu.
Haud tulit armorum praestans· animique Coroebus,
Seque ultro lectis juvenum, qui robore primi
Famam posthabita faciles extendere vita,

Obtulit: illa novos ibat populata penates
Portarum in bivio: lateri duo corpora parvum
Dependent, et jam unca manus vitalibus haeret,
Ferratique unguet tdnero sub corde tepescunt. .
Obvius huic, latus omne virum stipante corona,
It juvenis, ferrumque ingens sub pectore diro
Condidit: atque imas animae mucrone corusco ⁴
Scrutatus latebras, tandem sua monstra prolimdo

Reddit habere Jovi ε juvat ire, et visere juxta
Liventes in morte oculos, uterique nefandam
Proluviem, et crasso squalentia pectora tabo,
Qua nostrae cecidere animae : stupet Inacha pubes:
Magnaque post lacrymas etiamnum gaudia pallent.
Ili trabibus duris, solatia vana dolori,

Proterere exanimes artus, asprosque molares

 

