(vast.) THEBAIDOS LIBER 1. ¹77

Scandere quin etiam thalamos hic impius heres
Patris, et immeritae gremium incestare parentis
Appetiit, proprios monstro revolutus in ortus.
llle tamen Superis aeterna piacula solvit,
Projecitque diem: uec jam amplius aethere nostro
Vescitur, at nati, facinus sinc morel cadentes
Calcavere oculos. lam jam rata vota tulisti,
Dirc senex! meruere tuae, meruere, tenebrae ·
Ultorem sperare lovem. Nova sontibus arma
lnjiciam regnis, totumque a stirpe revellam
Exitiale genus. Belli mihi semina sunto
Adrastus socer, et Superis adjuncta sinistris
Conuubla. Hanc etiam poenis incessere gentem
Decretum. Neque enirn arcano de pectore fallax
Tantalus, et saevae periit injuria mensae.»

Sic pater omnipotens. Ast illi saucia dictis
Flammato versans inopinum corde dolorem,
Talia Juuo refert :r Mene, o justissime Divum,
Me bello certare jubes? scis semper ut arces
Cyclopum, magnique Phoroneos inclyta sama
Sceptra viris, opibusque juvem, licet improbus illic
Custodem Phariae, somno letoque juvenca
Exstinguas, septis et turribus aureus intres.
Mentitis ignosco toris : illam odimus urbem,
Quam vultu confessus adis : ubi conscia magni
Signa tori, tonitrus agis, et mea fulmina torques.
Facta luant Thebas: cur hostes eligis Argos?
Quin age, si tauta est thalami discordia sancti,
Et Samon, et veteres armis exscinde Mycenas.

Verte solo Sparten. Cur usquam sanguine festo
r. ta

 

