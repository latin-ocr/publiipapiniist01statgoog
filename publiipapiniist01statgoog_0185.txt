(Μώ.) Tuastluos LIBER 11,

Egregium Argian, nec formae laude secundam
Deipylen, tumida jam virginitate jugari,

Gaudia mente parant :socias it Fama per urbes,
Finitimisque agitatur agris3 procul usque Lycaeos
Partheniosque super saltus, Ephyraeaque rura.

Neo minus Ogygias eadem Dea turbida Thebas
Insilit, et totis perfundit moenia pennis,
Labdaciumque ducem praemissae consona nocti
Territat, hospitia, et thalamos, et foedera regni,
Permixtumque genus: quae tanta licentia monstro?
Quis furor est? jam bella canit. Diffuderat Argos
Exspectata dies: laeto regalia coetu

Atria complentur, species est cernere avorum
Cominus, et vivis certantia vultibus aera.

Tantum ausae perferre manus! Pater ipse bicornis
In laevum prona nixus sedet Inachus urna.

Hunc tegit Iasiusque senex, placidusque Phoroneus,
Et bellator Abas, indignatusque Tonantem
Acrisius, nudoque ferens caput ense Coroebus,
Torvaquc jam Danai facinus meditantis imago:
Exin mille duces. Forihus quum immissa superbis
Unda fremit vulgi3 procerum manus omnis, et alto

Quis propior de rege gradus, stant ordine primi:

Interior sacris calet, et sonat aula tumultu
Femineo ε casta matres cinxere corona
Argolides: pars virginibus circum undique fusae
Foedera conciliant nova, solanturque timorem.
lbant insignes vultuque habituque verendo
Candida purpureum fusae super ora ruborem,

Dejectaeque genas :tacite subit ille supremus

t

 

