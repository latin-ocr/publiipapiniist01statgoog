(⁹³⁶5) THEBAIDOS LIBER vt. 85

Bella movent: medio conjux stat candida prato
Victorem exspectans: rumpunt obnixa furentes
Pectora, subdit amor stimulos, et vulnera sanat.
Fulminei sie dente sues, sic hispida turpes
Puelia villosis ineunt complexibus ursi.

Vis eadem OEnidae : nec sole, aut pulvere fessa
Membra labant: riget arcta cutis, durisque laborum
Castigata toris : contra non integer ille
Flatibus alternis aegroque effoetus biatu
Exuit ingestas fluvio sudoris arenas,

Ac furtim rapta sustentat pectora terra.

Instat agens Tydeus, fictumque in colla minatus
Crura subit ε coeptis non evaluere potiri
F rustratae brevitate manus: venit arduus ille
Desuper, oppressumque ingentis mole ruinae
Condidit: haud aliter collis scrutator Iberi
Quum subiit, longeque diem, vitamque reliquit,

Si tremuit suspensus ager, subitumque fragorem
Rupta dedit tellus, latet intus monte soluto
Obrutus, ac penitus fractum obductumque cadaver

Indignantem animum propriis non reddidit astris.
Acrior hoc Tydeus, animisque et pectore supra est.
Nec mora, cum vinclis onerique elapsus iniquo

Circumit errantem, et tergo nec opinus inhaeret:
Mox latus, et firmo celer implicat ilia nexu, -
Popiitibus genua inde premens evadere nodos
Nequicquam et lateri dextram insertare parantem
Improbus, horrendum visu ac mirabile pondus,
Sustulit· Herculeis pressum sic fama lacertis
Terrigenam sudasse Libyn, quum fraude reperta

 

