(am.) THEBAIDOS LIBER XI. aab

Injice funeribus: cunctatur nescia virgo

Quid paret: impediunt iter, implicitosque morantur
Arma, viri, currus, altaque in strage seniles
Deficiunt gressus, et dux miseranda laborat. ,

Ut quaesita diu monstravit corpora clamor

Virginis, insternit totos frigentibus artus.

Nec vox ulla seni ε jacet, immugitque cruentis
Vulneribus, nec verba diu tentata sequuntur.
Dum tractat galeas, atque ora latentia quaerit,
Tandem muta furens genitor suspiria solvit :
«Tarda meam, pietas, longo post tempore mentem .
Percutis? estne sub boc bominis clementia corde?
Vincis me miserum, vincis, natura, parentem.
En habeo gemitus, lacrymaeque per arida serpunt
Vulnera, et in molles sequitur manus impia planctus.
Accipite infandae justa exsequialia mortis,
Crudeles, nimiumque mei : nec noscere natos,
Alloquiumque aptare licet ε dic, virgo, precanti,
Quem teneo? quo nnnc vestras ego savus honore
Prosequor inferias? o si fodienda redirent

Lumina, et in vultus saevire ex more potestas!
Heu dolor! beu justo magis exaudita parentis
Vota, malaeque preces! quisnam fuit ille Deorum,
Qui stetit orantem juxta, praeceptaque verba
Dictavit satis? furor illa, et movit Erinnys,
Et pater, et genitrix, et regna oculique cadentes;
Nil ego: per Ditem juro dulcesque tenebras,
Immeritamque ducem, subeam sic Tartara digna
Morte, nec irata fugiat me Laius umbra.
Hei mibi, quos nexus fratrum, quae vulnera tracto!
u. ’ 15

 

