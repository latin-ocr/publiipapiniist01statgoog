230 muamus LIBER Xl. (v. 7⁴5.)

Et si demissas veniat mugitus ad aures,
Erigitur, meminitque sui, viresque peractas
Ingemit, et campis alios regnare leonae.

Flectitur affatu, sed non tamen omnia rector
supplicis indulget lacrymis, partemque recidit
Muneris. «Haud, inquit, patriis prohibebere longe
Finibus, occursu dum non pia templa domosque
commacules, babeant te lustra, tuusque Citbaeron :
Atque haec ecce tuis tellus habitabilis umbris,

Qua bellum, geminaeque jacentia sanguine gentes.»

Sic ait, et ficto comitum vulgique gementis
Accensa, limen tumidus regale petebat.

Interea pulsi vallum exitiale Pelasgi
Destituunt furto : nulli sua signa, suusque
Ductor : eunt taciti passim, et pro funere pulchro
Dedecorem amplexi vitam reditusque pudendos.
Nox lavet, et grata profugos amplectitur umbra.

 

