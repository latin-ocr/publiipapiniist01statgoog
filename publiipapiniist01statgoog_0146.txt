iss r. runnu srnrn (v. ης.)

Vix requies flammae, necdum rogus ille deorum
Siderat, excisis quum tu solatia templis
Impiger, et multum facibus velocior ipsis,
Concipis ore pio, captivaque fulmina defles.
Mirantur Latii proceres, ultorque deorum
Caesar, et e medio divum pater annuit igni
Jamque et llere pio Vesuvina incendia cantu
Mens erat, et gemitum patriis impendere damnis;
Quum pater exemptum terris ad sidera montem
Sustulit, et late miseras dejecit in urbes

Me quoque vocales lucos lustrataque Tempe
Pulsantem, quum stirpe tua descendere dixi,
Admisere deae; nec enim mihi sidere tanti
AEquoraque et terras, quam vos debere parenti.
Tu decus hoc quodcunque lyrae, primusque dedisti
Non vulgare loqui, et famam sperare sepulcro.
Qualis eras, Latios quoties ego carmine patres
Mulcerem, felixque tui spectator adesses
Muneris! heu quali confusus gaudia fletu,
Vota piosque metus inter, laetumque pudorem!
Quam tuns ille dies! quam non mihi gloria major!
Talis Olympiaca juvenem quum spectat arena
Qui genuit, plus ipse serit, plus corde snb alto
Caeditur :attendunt cunei; spectatur athletas

Ille magis, crebro dum lumina pulveris haustu

Obruit, et pensa vovet exspirare corona.

Hei mihi, quod tantum patrias ego vertice fiendas
Solaque Chalcidicae Cerealia dona coronae

Te suh teste tuli! qualem te Dardanus Albas

Vix cepisset ager, si per me serta tulisses

 

